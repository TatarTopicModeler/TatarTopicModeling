title,url,content
АКШ бәйсезлеге өчен сугыш,https://tt.wikipedia.org/wiki/%D0%90%D0%9A%D0%A8_%D0%B1%D3%99%D0%B9%D1%81%D0%B5%D0%B7%D0%BB%D0%B5%D0%B3%D0%B5_%D3%A9%D1%87%D0%B5%D0%BD_%D1%81%D1%83%D0%B3%D1%8B%D1%88,"АКШ бәйсезлеге өчен сугыш (ингл. American Revolutionary War, American War of Independence; 1775—1783) — бер яктан Бөекбритания һәм лоялистлар, икенче яктан АКШ арасында булган сугыш. Сугыш нәтиҗәсендә Америка җирләрендә урнашкан штатлар берләшеп бәйсез Америка Кушма Штатларын төзиләр."
Беренче инглиз-бур сугышы,https://tt.wikipedia.org/wiki/%D0%91%D0%B5%D1%80%D0%B5%D0%BD%D1%87%D0%B5_%D0%B8%D0%BD%D0%B3%D0%BB%D0%B8%D0%B7-%D0%B1%D1%83%D1%80_%D1%81%D1%83%D0%B3%D1%8B%D1%88%D1%8B,"Беренче инглиз-бур сугышы яки Трансвааль сугышы (африкаанс: Eerste Vryheidsoorlog) — Инглиз-бур сугышларының беренче өлеше. 1880 елның 16 декабрендә башланып, 1881 елның 23 мартында тәмамланган.
Сугыш сәбәбе — Британ империясенең территориаль экспансиясе. Көньяк Африка җирләре табигый ресурсларга бай, 1877 елда Көньяк Африка Җөмһүриятенең британнар тарафыннан аннексациясе була. Бурлар исә моң каршылык белдерә.
1880 елның 16 декабрендә трансвааль бурлары британ окупантларына ут ача. Британ гарнизоны булган торак пунктлар камап алына. Британнарның каршылык күрсәтү омтылышы уңышсыз уза. Озакка сугышка керергә теләмәгән Уильям Гладстон хөкүмәте 1881 елның 6 мартында тынычлык килешүен имзалый. Тынычлык үзе 1881 елның 3 мартында гына урнаша. Трансваальда үзидарәчелек өчен тулы хокукы кала, тик ул Британ империясенең сюзеренитетын танырга тиеш. Ләкин 1899—1902 елларда инглиз-бур сугышы янә кабына.


== Сылтамалар ==
Инглиз-бур сугышлары (рус.)"
Бурсыклы буендагы бәрелеш,https://tt.wikipedia.org/wiki/%D0%91%D1%83%D1%80%D1%81%D1%8B%D0%BA%D0%BB%D1%8B_%D0%B1%D1%83%D0%B5%D0%BD%D0%B4%D0%B0%D0%B3%D1%8B_%D0%B1%D3%99%D1%80%D0%B5%D0%BB%D0%B5%D1%88,"Бурсыклы буендагы бәрелеш — 1399 елның 12 августында бер яктан Алтын Урданың ханы Тимер Котлыг һәм бәкләрибәге Идегәй җитәкчелегендәге  татар гаскәре һәм икенче яктан Витаутас кенәзе җитәкчелегендәге Бөек Литва кенәзлегенең   һәм аның урыс, ләх, алман беректәшләре  бердәм гаскәре арасында хәлиткеч бәрелеш.   XIV гасырның Көнчыгыш Аурупада иң эре бәрелеше.
Бәрелеш нәтиҗәсендә татар гаскәре урыс-алман-ләх бердәм гаскәрен җиңә,  Литва гаскәрен тулысынча тар-мар итә.
Бәрелештән соң Бөек Литва кенәзлеге түбән төшә башлый, бәкләрибәк Идегәйнең дошманы һәм Витаутсны яклаган элекке хан Туктамыш үз сәяси йогынтысын югалта һәм Алтын Урда тәхетенә өчен көрәштә җиңелә. Ләкин соңрак Туктамыш улы Җәләл әд-Дин Витаутасны яклап  Грүнвальд сугышында катнашып Тевтон орденын җиңә, шуңа күрә Бурсыклы буендагы бәрелештә җиңелүнең нәтиҗәләре  Витаутас өчен тулы катастрофага әйләнмәгән. Ә Җәләл әд-Дин белән киткән татарлар Бөек Литва кенәзлегендә урнаштырыла һәм Польша-Литва татарлары нәселенә нигез сала.


== Тарих ==
1390 елларда Туктамыш хан Аксак Тимер ханга ике мөһим бәрелештә җиңелә. Аксак Тимер гаскәре Алтын Урданың Идел буе шәһәрләрен җимерә, дәүләтнең икътисады түбән төшә.
1398 елда Алтын Урданы берләштерергә тырышкан  Туктамыш хан көчле һәм куркыныч көндәше Тимер Котлыг хан белән сугышып җиңелә.
Җиңелгәннән соң Туктамыш гаиләсе белән Витаутаска Киев шәһәренә качып китә. Тимер Котлыг үз дошманы Туктамышны Витаутастан кайтаруны таләп итә. Витаутас баш тарта һәм 1398 елда Бурсыклы елгасына  яу белән бара.
Витаутас җитәкләгән гаскәрдә кенәзләр Андрей Ольгердович Полоцкий, Дмитрий Ольгердович Брянский, Дмитрий Кориатович, Иван Борисович Киевский, Глеб Святославич Смоленский һәм Дмитрий Данилович Острожский, шулай ук Мамай нәселеннән Александр Мансур улы (Елена Глинская һәм Явыз Иванның  бабасы), Туктамыш берничә меңле отряды белән һәм Тевтон орденының кайбер алпарлары.


== Бәрелеш барышы ==
1399 елның язында Витаутасның бердәм гаскәре Киевта җыела башлый, августта Бурсыклы елгасына килеп җитә. Тимер Котлыг Витаутасның гаскәр зурлыгын күреп, башта бәрелештән китәргә җыена, ләкин бәкләрибәк Идегәй ногай татарлары гаскәре белән килеп вәзгыятьне нык үзгәртә.
12 августта бәрелеш башлана. Татарлар, юри чигенеп, дошманны тозакка хәйләләп кертә, ә литва-урыс-ләх гаскәре эзәрләргә ташлана һәм тозакка эләгә. Татарлар 10-12 чакрымда чигенеп туктыйлар һәм һөҗүм итә башлый,  ә татар атлы гаскәрләре Витаутасның гаскәре тылына һөҗүм итә.
Гәрчә Витаутасның гаскәре ишлерәк булса да һәм анда туплар, иске мылтыклар (пищаль) булса да, Витаутас гаскәре тулысынча тар-мар ителә.
Туктамыш Витаутасның хатасын күреп, үз гаскәрен сугыштан алып китә.
Татар гаскәре Витаутасның калган гаскәрен Киевка кадәр куып бара, күпчелек гаскәр башлыклары һәлак була, Витаутас көчкә генә котыла. Витаутас, Туктамыш, алман беректәшләре сугыш кырыннан кача.
Киев татарларга 3000 литва гривнасын түләп шәһәрне җимерүдән саклый.
Идегәй хәрби данын күтәрә, һәм Алтын Урданың куәтен күрсәтә.


== Сылтамалар ==
Равил Фәхретдинов. ТАТАР ХАЛКЫ ҺӘМ ТАТАРСТАН ТАРИХЫ.
Сахаров Н.А. Битва на Сити в летописях, преданиях, литературе. Заметки на полях. — Издатель Александр Рутман, 2008.
Мыськов Е. П. Политическая история Золотой Орды (1236—1313 гг.). — Волгоград: Издательство Волгоградского государственного университета, 2003. — 178 с. — 250 экз. — ISBN 5-85534-807-5
Горелик М. Оружие Ворсклинской битвы // Цейхгауз. — 1993. — № 3.
Гудавичюс Э. История Литвы. Том 1: С древнейших времён до 1569 года. — М., 2005. — 680 с.
Измайлов И. Битва на Ворскле. 1399. Звёздный час эмира Идегея… // Цейхгауз. — 1993. — № 3.
Шабульдо Ф. М. Земли Юго-Западной Руси в составе Великого княжества Литовского. — Киев, 1987."
Бәдер сугышы,https://tt.wikipedia.org/wiki/%D0%91%D3%99%D0%B4%D0%B5%D1%80_%D1%81%D1%83%D0%B3%D1%8B%D1%88%D1%8B,"Бәдер сугышы (гар.غزوة بدر)— мөселманнар һәм потка табынучы көрәешләр арасындагы, Һиҗрәтнең икенче елында Рамазан аеның 17 нче көнендә, җомга көнне (624 ел, 17 март) килеп чыккан беренче мөһим сугыш. Ул Хиҗаз җирлегендә, Бәдер коелары янында була. Мөселманнарның бу сугышта җиңүе исламның таралуын Өхед сугышындагы (627 ел) җиңелүләренә кадәр көчәйтә. Мөселманнар гаскәрендә 300-317 кеше була: 82-86 мөһәҗир, 61 кеше Аус, 170 Хәзрәҗ кабиләсеннән.


== Корәйшиләргә каршы сугышның сәбәпләре ==
Мөхәммәд пәйгамбәр эшчәнлегенең Мәккә чорында, мөселманнарны мәсхәрәләү, янау, бойкот, кыйнау, үлем куркычына дучар иткәннәр. Бу Мөхәммәд пәйгамбәрне мөселманнарны Хәбәшстанга күчерергә, ә аннары Йәсрибкә (Мәдинәгә) күченеп китәргә мәҗбүр итә. Мәдинәлеләр ислам кабул итү сәбәпле, мөселманнарның хәлләре ныгый: аларның гаскәрләре барлыкка килә, ләкин корәешләрнең гаскәрләре күбрәк санлы була. Мәдинә шәһәре яныннан мәккә сәүдәгәрләренең кәрваннары үткән, мөселманнар башта шул кәрваннага һөҗүм итәләр. Шундый һөҗүмнәр нәтиҗәсендә, корәешләрнең башлыкларына басым ясалган, шулай ук мөселманнарның тартып алынган малларының бер өлеше кире кайтарылган.


== Бәдер сугышының үзенчәлекләре ==
Бу сугышның зур мөһимлегенә карамастан, бер мең тирәсе корәешләр гаскәреннән (Г. Лебон 2000 санын күрсәтә) 70 кеше генә үтерелә (Ибн Исхак әйтүенчә, 50 кеше), а 300 тирәсе мөселманнардан – 14. Шулай итеп, сугышта катнашучыларның 6,4 %ы гына һәлак була. Дөрес, кайбер мөселманнар, мәсәлән Сәгъд ибне Мугъаз, дошманнарны мондый мөһим сугышта исән калдыру белән риза булмаганнар. Мөхәммәд пәйгамбәр, кайбер кешеләернең, мәсәлән Бану Хәшимлеләр, үз теләкләренә каршы чыкканарын белгәч, аларны үтерүне тыя. Шул ук сәбәптән абыйсын үтерүне дә тыя.
Язмаларда бу сугышта фәрештәләрнең катнашуы турында да әйтелә. Бу фәрештәләр катнашкан бердәнбер сугыш була (аларың булуын мөшрикләр дә таныганнар, мәсәлән Әбу Суфьян).


== Бәрелеш ==
Мөхәммәт пәйгамбәргә Әбу Суфьян ибне Хәрб җитәкчелегендәге корәешләрнең зур кәрваны Сүриядән кайтуы турында хәбәр килә. Кәрван 30 яки 40 кешедән торган. Хиҗазга килеп җитүче Әбу Суфьян мөселманнарның һөҗүм әзерләвен белеп ала, һәм ул Мәккәгә, корәешләрне сугышка чакырырга, кеше яллап җибәрә. Бөтен корәеш аксөякләре бәрелешкә әзерләнәләр, Әбу Ләһәбтән башка – ул үзенең урынына әл-ас ибне Хишәм ибнел-Мугъыйрәне җибәрә. Бәну Адий ибн Кәгб нәселеннән башка, барлык ншселләрдән дә вәкилләр була.
Мөхәммәд пәйгамбәр дүшәмбедә, Рамазаннаң 8 нче көнендә, юлга чыга, үзе урынына Амр ибне Үмм Мәктумны калдырып. Аннары Әбу Лубәбәне кире кайтара һәм Мәдинә башлыгы итеп билгели. Мөхәммәд пәйгамбәр сугыш байрагын Мусаб Ибне Гумәйргә бирә. Пәйгамбәрнең үзенең алдында ике кара байрак була: берсе Гали ибне Әбу Талибта, икечесе әнсарларда. Дөяләрнең саны җитмешкә җиткән, ләкин атлар саны ике генә була (ә мөшрикләрнең – 100). Сәхабәләр бер дөядә берничәүләп утырганнар. Мөхәммәд пәйгамбәр бер дөядә Гали һәм Мәрсад ибне Әҗбу Мәрсад әл-Ганәви белән бергә утырган. Тылда башлык итеп Бәну Мәзин ибн ан-Нәҗҗәр нәселеннән Кайса ибн Саасаа билгеләнә. Ибне Хишам тапшыруынча, әнсарларның байрагы Сәгъд ибне Мугъазда була. 
Мөхәммәд пәйгамбәргә корәешләрнең кәрваннарын яклау өчен чыгулары турында хәбәр килеп ирешә. Мөселманнар Бәдер үзәнлегенә килеп җиткәч, пәйгамбәр бер сәхабә белән гаскәрләрдән аерыла, бер бәдәвине очратып, үзенең кем икәнлеген белгертмичә, аңардан мөселманнарның һәм корәешләрнең торган урыннары турында сораша. Мөхәммәд пәйгамбәр башкалар янына кайта, ә кич җиткәч, Гали, Зүбәйр ибнел-Гәввам, Сәгъд ибн Әбу Ваккас һәм башка кайбер сәхабәләрне, алар корәешләр турында белешсеннәр дип, Бәдер сулары янына җибәрә. Алар анда Бәну әл-Хәҗәҗ хезмәтчесе – Әсләмә һәм Бәну әл-Ас ибне Сәет хезмәтчесе – Әрид Әбу Йәсарны очраталар, үзләре белән алып китәләр һәм сорау алу үткәрәләр.Бу сугышка Мәккә шәһәренең бөтен аксөякләре диярлек чыкканлыгы беленә. Бәсбәс ибне Әмр һәм Адий ибне Әбу әз-Зәгъбә, күзәтчелек ясап, корәешләрнең иртәгә яки берсекөнгә киләчәкләрен беләләр.
Мөшрикләрнең гаскәре кызу төньякка Бәдер янына якынлаша. Юлда алар, Әбу Суфьянның, Бәдерне якта калдырып, Кызыл диңгез ягына таба борылуы сәбәпле, мөселманнардан кача алуы турында хәбәр алалар. Корәешләрнең гаскәрләре кайту теләген белдерә, ләкин Әбу Җәһел каршы була – ул Бәдергә юнәлеп, мөселманнарны куырга тели. Шулай да Бәну Захра нәселе кире кайта, ә калган гаскәрләрнең саны меңгә җитә.
Корәешләр әл-Әкәнкәл ком калкулыгы янында туктыйлар. Үзәнлектә яңгыр башлана. Җирнең балчыклануы сәбәпле, корәешләр юлларын дәвам иттерә алмый башлыйлар. Мөселманнарның юлында шулай ук яңгыр ява, ләкин алар юлларын дәвам иттереп, коеларга беренче булып килеп җитәләр. Мөселманнар бөтен коеларны күмәләр, үзләре туктаган коедан башка – алар аңардан сулык төзиләр. Әл-Әсуад ибн Габдел-Асад әл-Мәхзуми – сугышның беренче корбаны була. Ул Хәмзә ибне Габдел-Мотталиб белән сугышканда үтерелә. 3 бергә-бер чыгып сугышудан соң, бәрелеш башлана. Бәрелеш нәтиҗәсендә мөселманнар җиңүгә ирешәләр, ә мөшрикләрнең гаскәре тар-мар ителә. Мөселманнардан 14 үтерелә, ә корәешләрдән 70 кеше һәм шуның хәтлек үк әсирлеккә алына. Бу сугышта мөселманнарның төп дошманнарыннан берсе – Әбу Җәһел үтерелә..


== Әсирләргә мөнәсәбәт ==

Әсирләрдән ике кешене җәзалыйлар – алар мөселманнарга дошманлыклары белән аерылып торган Укбә ибне Әбу Мугәйт һәм ән-Нәдр ибнел-Харис булалар. Әсрләрне сәхабәләр арасында бүләләр. Мөхәммәд пәйгамбәр әсирләргә яхшы мөгамәләдә булырга куша. Мөслманнар бу әмерне үтиләр: үзләре хөрмә ашаганда да, әсирләргә ипи ашатканнар (хөрмә ярлыларның азыгы булып саналган).
Әсирләрне бер кеше өчен меңнән алып дүрт меңгәчә дирхәм акчага азат иткәннәр. Ә акчалары булмаганнарны, ярлыларны түләүсез иреккә җибәрәләр.


== Искәрмәләр =="
Бөек Ватан сугышы,https://tt.wikipedia.org/wiki/%D0%91%D3%A9%D0%B5%D0%BA_%D0%92%D0%B0%D1%82%D0%B0%D0%BD_%D1%81%D1%83%D0%B3%D1%8B%D1%88%D1%8B,"Бөек Ватан сугышы (tat. lat. Böyek Watan suğışı)(1941—1945) —  ССРБнең / Өченче рейхка (Алмания) һәм аның Аурупадагы союздаш илләренә (Болгария, Маҗарстан, Италия, Румыния, Словакия, Финляндия, Хорватия) каршы сугышы. Икенче бөтендөнья сугышының ССРБга кагылган өлешенә карата әйтелә.
1941 елның 22 июнендә Алмания Советлар Союзына һөҗүм итә.
Бөек Ватан сугышы атамасы 1941 елның 3 июлендә, Сталинның мәгълүм радиомөрәҗәгатеннән соң кулланыла башлаган.


== Алтарих ==


=== Алмания ===
Глобаль икътисад кризисы нәтиҗәсендә Алманиядә хакимияткә NSDAP (алман. Nationalsozialistische Deutsche Arbeiterpartei) - Милләтчел-социалистик алман эшчеләр фиркасе килә. Ул Беренче Бөтендөнья сугышында җиңелү өчен реванш алуга (югалтканны кире кайтаруга) әзерлекне җәелдереп җибәрә.
Беренче Бөтендөнья сугышында җиңүче дәүләтләр (АКШ, Бөекбритания, Франция) үзенең катнашмаучылык сәясәте нәтиҗәсендә Алмания Версаль килешүендә каралган икътисадый һәм хәрби чикләүләрне үтәми башлый.
1936 елда Алмания үз гаскәрләрен тоткарлыксыз рәвештә демилитаризацияләнгән Рейн өлкәсенә кертә.
1938 елның 12 мартында Алмания Австрияне үз тәркибенә (составына) куша (плебисцит буенча, Австрия халкының күпчелеге Алманиягә кушылу өчен тавыш биргән дип санала), шушы вакыйга Австрия аншлүсе дип атала.
1938 елның декабрендә Алмания Польшага «Данциг мәсьәләсен» чишәргә тәкъдим итә — Польша хөкүмәте бу ""үтенеч""не кире кага. Соңрак, Һитлер ""Данциг мәсьәләсен"" Польшага каршы сугыш башлау өчен сылтау буларак файдалана.
1939 елның 23 августта Алмания һәм Советлар Берлеге үзара килешү төзи һәм Көнбатыш Аурупада йогынты сферасы турында яшерен беркетмәгә кул куя. Аннан соң Алмания һәм ССРБ дуслык һәм чикләре турында шартнамә  дә имзалана.
1939 елның 1 сентябрендә Алмания Польшага һөҗүм итә. 2 сентябрьдә Бөекбритания һәм Франция Алманиягә сугыш игълан итә; Икенче бөтендөнья сугышы башлана. 17 сентябрьдә Польшага көнчыгыштан Советлар Берлеге бәреп керә.
1940 елда Франция капитуляциясеннән соң, Алманиянең бердәнбер дошманы булып рәсми рәвештә Бөекбритания генә кала, ләкин идеологик сәбәпләр буенча Алман башлыгы коммунист идеологияле дәүләтләргә каршы сугыш әзерли башлый. Алмания Бөекбританиягә килешү тәкъдим итә, ләкин Бөекбритания бу үтенечне кире кага. 1940 елның 16 июлендә Гитлер Бөекбританиягә басып керү турында боерык игълан итә (""Диңгез арысланы"" операциясе). 1940 елның август аенда алманнар Бөекбританияне бомбага тота башлый. Ләкин алманнарның диңгез көчләре җитенкерәмәү һәм һава торышы  начар булу сәбәпле, Өченче рейх илбашы бу операциядән баш тарта һәм инглизләрнең Азиядәге колонияләренә каршы сугыш әзерли башлый. Димәк, Алмания ул чакта Советлар Берлегенә каршы да сугышны планлаштыра башлаган, чөнки инглизләрнең Азия колонияләренә иң кыска юл Совет җирләре аша була.

1940 елның 27 сентябрьдә Алмания, Япония һәм Италия Өчлекле пакт төзиләр. 1940 елның ноябрендә алман дипломатлары совет-алман хәрби сөйләшүләрендә ССРБга бу пактка кушылырга тәкъдим итәләр. Совет хөкүмәте, совет гаскәрләрен Румыниягә, Болгариягә, Төркиягә һәм Финляндиягә кертү алшартын куеп, ризалык белдерә.
Шуннан соң Һитлер ССРБга һөҗүм итү планын кабул итә. 1940 елның 18 декабрендә Һитлер ""Барбаросса"" планына кул куя.
1940 елның 20 ноябрендә Өчлек пактына Маҗарстан, 23 ноябрьдә — Румыния, 24 ноябрьдә — Словакия, 1941 елда — Болгария, Финляндия һәм Испания кушыла.
1941 елның 25 мартында пактка Югославия дә керә, ләкин 27 мартта Белградта хәрби түнтәреш була. Яңа хөкүмәт Югославиянең нейтралитетын игълан итә. 5 апрельдә Югославия ССРБ белән дуслык һәм сугыш башламау турында килешү төзи. Вакыйгаларның  үзләре теләмәгәнчә үсеше аркасында, Алмания һәм Маҗарстан 6 апрельдә Югославиягә һөҗүм итә. ССРБ белән сугыш кичектерелә. Баштарак Һитлер 1941 елның 1 маен ССРБга һөҗүм итү көне дип билгеләгән була.


=== ССРБ ===
Алман көчләре 1 сентябрьдә Польшага һөҗүм итә һәм көнбатыш Польшаны буйсындыра. Брест солыхы буенча Русия империясе югалткан җирләрне кире кайтару өчен һәм көньяк Украина һәм Белоруссия чикләрен саклау максаты белән 1939 елның 17 сентябренә каршы төндә ССРБ  Польша походын башлый.
1939 елның октябрендә Польшаның басып алынган өлкәләре: Көнбатыш Украина Украина ССРга кушыла, Көнбатыш Белорусия Белорусия ССРга кушыла, Вильно крае Литвага тапшырыла.
1939 елның 5 сентябрендә ССРБ Финляндиягә үзара ярдәмләшү шартнамәсе төзергә тәкъдим итә. Финляндия пакт һәм территория белән алмашу ягыннан ССРБ тәкъдимен кире кага.
1939 елның 30 ноябрендә ССРБ Финляндиягә каршы сугыш башлый. Сугыш Мәскәү солыхы (1940) белән тәмамлана; бу солых буенча ССРБ чикләренә Финляндия территориясенең 11 процентлык өлеше күчә.
1940 елның 15 июнендә совет гаскәрләре Литвага, 17 июньдә — Латвиягә һәм Эстониягә кертелә.
1940 елның 26 июнендә бәйсез Румыниянең Бессарабия һәм Төньяк Буковина өлкәләренә совет гаскәрләре керә. Оккупацияләнгән территориядә Молдаван ССР барлыкка килә, Буковина Украина ССРга тапшырыла. Бу агрессия гамәле Румынияне Алмания белән хәрби һәм сәяси яктан якынаюга этәргән.


== 1941 елның 22 июненә хәл ==


=== Алмания ===
1941 елның 22 июньдә ССРБ чикләре буенда өч армия төркеме (181 дивизия, шул исәптән 19 танк төмәне, 14 моторлаштырылган дивизия һәм 18 бригада), өч һава флоты тупланган.
Гольдап—Мемель сызыгында фельдмаршал Вильгельм фон Лееб җитәкчелегендә армияләрнең «Төньяк» төркеме (29 алман төмәне, 1нче һава флоты ярдәме белән) урнашкан. Аның тәркибендә  16нче (ком. Эрнст Буш) дивизия, 18нче (ком. Курт Вегер) дивизия  һәм 4нче танклар төркеме (ком. Эрих Гёпнер) берләштерелгән. 1941 елның 31 гыйнварында директива буенча, югары сәргаскәрлек Төньяк төркеменә шундый бурычны йөкләде: Балтыйк буенда дошманның көчләрен кырып бетерергә, һәм Балтыйк диңгезнең портларын, совет флотының терәк базаларсыз калдыру өчен, яулап алырга. Балтыйк диңгезендә, армияләрнең «Төньяк» төркеменә ярдәмгә һәм Балтыйк флотына каршы хәрәкәтләр өчен алман сәргаскәрлеге якынча 100 кораб бүлеп биргән, шул исәптән 28 торпедалы катер, 10 миналы заградителе, 5 су асты көймәсе, сакчы кораблар һәм тральщиклар.
500 километрлы Голдап—Влодава сызыгында Федор фон Бок җитәкчелеге астында армияләрнең «Үзәк» төркеме (50 алман дивизияләре, 2 алман бригадасы 2нче һава флоты ярдәме белән) урнашкан. Төркемгә 9нчы (ком. Адольф Штраус) һәм 4нче кыр (ком. Ганс Гюнтер фон Клюге) армиясе, 2-нче (ком. Гейнц Гудериан) һәм 3нче (ком. Герман Гот) танклар төркеме. Төркемнең бурычы: флангларда зур көчләр белән һөҗүм итеп, Белоруссиядә дошманның гаскәрләрнең тар-мар итәргә. Аннан соң, Минскта мобиль частьларны туплагач, ашыгыч рәвештә Смоленск тарафына чыгарга; шулай итеп, Ленинград тарафында һәм Балтыйк буенда хәрәкәт итүче дошманның гаскәрләрен бетерү максаты белән ""Төньяк"" армияләрнең төркеме белән үзара йогынты ясау өчен алшартларны булдыру.
Полесьедан Кара диңгезгә кадәр 1 300 километрлы фронтта Герд фон Рундштедт җитәкчелегендә армияләрнең «Көньяк» төркеме (44 алман, 13 румын дивизиләре, 9 румын һәм 4 маҗар бригадасы, 4нче һава флоты һәм румын авиация ярдәме белән) урнашкан. Берләшмә 1нче танк төркеме (Эвальд фон Клейст) , 6нче (ком. Фридрих Паулюс), 11нче (ком. Ойген фон Шоберт) һәм 17нче (ком. Карл-Хайнрих фон Штюльпнагель) алман армиясе, 3нче (ком. Петре Думитреску) һәм 4нче (ком. Николае Чуперка) румын армияләре һәм маҗар корпусы. Төркемнең бурычы: Киевны яулап алу, Галициядә һәм Украинаның көнбатышында дошманның гаскәрләрен бетерергә, көньякта һөҗүм итүне тәэмин итәргә.
Бу көчләрдән башка, буйсындырылган Норвегиядә һәм Төньяк Финляндиядә Николаус фон Фалькенхорст җитәкчелеге астында вермахтның «Норвегия» армиясе урнашкан; аның бурычы — Мурманскны басып алырга, Полярный шәһәрендәге Төньяк флотының базаны, Киров тимер юлны басып алырга. Вермахтның югары сәргаскарлегенең резервында 24 дивизия кала. ССРБга һөҗүм итү өчен 5,5 млн кеше, 3 712 танк, 47 260 кыр орудиесы һәм миномётлар һәм 4 950 сугыш самолёты тупланган.


=== СССР ===
1941 елның 22 июньгә чик буендагы хәрби округларда һәм флотларда 3 289 250 содат һәм офицерлар, 59 787 орудие һәм миномёт, 12 782 танк (шул исәптән 1475 Т-34 һәм КВ танкы), 10 743 очкыч булган. Өч флотта якынча 220 000 кеше, 182 төп класслы кораб (3 линкор, 7 крейсер, 45 лидер һәм эсминец, 127 су асты көймәсе) тупланган. Дәүләт чиген саклауны чик буе гаскәрләре үтәгәннәр. Көнбатыштан һөҗүмне кире кайтару Ленинград, Балтыйк буе аерым, Көнбатыш аерым, Киев аерым һәм Одесса хәрби округларына тапшырылган. Диңгездән аларга Төньяк, Балтыйк һәм Кара диңгез флоты ярдәм итәргә тиеш булган.
Балтыйк буе хәрби округының (ком. Фёдор Кузнецов) гаскәрләре үз эченә 8нче (ком. Пётр Собенников) һәм 11нче (ком. Василий Морозов) армияләрне алган  27нче армиягә формалаштырылган. Бу частьләр Балтыйк диңгезеннән Литваның көньяк чигенә кадәр 300 километрлы фронтта саклануны тотканнар.
Көнбатыш аерым хәрби округының (ком. Дмитрий Павлов) гаскәрләре үз эченә 3нче (ком. Василий Кузнецов), 4нче (ком. Александр Коробков) һәм 10нчы (ком. Константин Голубев) армияләрне алган. Алар Литва көньяктагы чигеннән Припять елгасы кадәр 470 километрлы фронтта саклануны тотканнар. Шуның өстенә Минск, Слуцк һәм Могилёв янында 13нча армиясе формалашкан.
Киев аерым хәрби округының (ком. Михаил Кирпонос) гаскәрләре үз эченә 5нче (ком. Михаил Потапов), 6нче (ком. Иван Музыченко), 12нчы (ком. Павел Понелелин) һәм 26нчы (ком. Фёдор Костенко) армияләрне алган. Шуның өстенә Минск, Слуцк һәм Могилёв янында 13нча армиясе формалашкан. Алар Припять елгасыннан Липканы кадәр 860 километрлы фронтта саклануны тотканнар.
Ленинград хәрби округының (ком. Маркиан Попов) гаскәрләре илнең төньяк-көнбатыш чикләрне (Мурманск өлкәсе, Карел-Фин ССР, Карел муентыгы, Эстон ССР һәм Ханко ярымутравы) сакларга тиеш булган. Бу чик өлешендә 1 300 километрлы коры җир чиге һәм 380 километрлы диңгез буе булган. Монда 7нче (ком. Филипп Горленко), 14нче (ком. Валериан Фролов), 23нче (ком. Пшенников Пётр) армияләре һәм Төньяк флоты урнашкан.


== Алмания ягында катнашкан көчләре ==

Вермахт һәм СС гаскәрләрдә якынча 1 800 000 чит илдәге кешеләр тулыландырганнар. Сугыш елларда алардан 59 дивизия, 23 бригада һәм берничә легионнар, полклар һәм батльоннар. Аларның күбесе үз исемен дәүләт яки регион буенча исемен кушканнар: «Валлония» (күбесенчә валлоннардан торган), «Галичина» (украиннардан торган), «Боһемия һәм Моравия», «Викинг», «Денемарк», «Гембез», «Лангемарк», «Нордланд», «Недерланд», «Шарлемань» (күбесенчә французлардан торган).
Советлар Берлеге белән сугышында каршы якта Алманияне союздашлар да катнаштылар — Италия, Маҗарстан, Румыния, Финляндия, Словакия, Хорватия.
Андрей Власов җитәкчелеге астында Рус азатлык армиясе (РАА, рус. Русская освободительная армия, РОА) шулай ук нацист Алмания ягында катнашкан.
Башка рус коллаборацонистик хәрби тупланмалары: «Руссланд» төмәне, Рус азатлык халык армиясе (рус. Русская осбодительная народная армия, РОНА), Казачий Стан, 15нче казак кавалерия СС корпусы, 29нче һәм 30нче СС гренадер төмәне, иреклеләр СС полкы «Варяг», һәм башкалар.
Кавказ коллаборацонистик формированиелар: Вермахтның грузин легионы, әрмән легионы, азәрбайҗан легионы, «Бергманн» батальоны, Төньяк Кавказ СС отряды, һ.б.
Идел буе һәм Уралдагы коллаборацонистик формированиелар: «Идел-Урал» легионы, калмык кавлерия корпусы, Көнчыгыш төрки СС берләшмәсенең «Идел-Урал» төркеме.
Урта Азиядагы коллаборацонистик формированиелар: Төркистан легионы.
Украин коллаборацонистик формированиелар: «Нахтигаль» һәм «Роланд» батальоннары, «Галичина» СС дивизиясы, УМО (Украин милләтчеләрнең организациясе, укр. Організація Українських Націоналістів)
Балтыйк буендагы коллаборацонистик формированиелар: 20нче (1нче эстон) СС гренадер төмәне, СС латыш легионы: 15нче (1нче латыш) СС гренадер төмәне, 19нче (2нче латыш) СС гренадер төмәне.
Белорус коллаборацонистик формированиелар: 38нче СС гренадер төмәне «Нибелунген», 30нче СС гренадер төмәне, «Дальвитц» батальоны.

		
		
		
		


== Сугыш хәрәкәтләренең территориясе ==


=== ССРБ ===
Беларус ССР, Украин ССР, Молдаван ССР, Эстон ССР, Карел-Фин ССР, Латвия ССР, Литва ССР (тулысынча);


==== РСФСР ====
Ленинград, Мурманск, Псков, Новгород, Вологда, Калинин, Мәскәү, Тула, Калуга, Смоленск, Орёл, Брянск, Курск, Липецк, Воронеж, Ростов, Рәзән һәм Сталинград өлкәләре; Краснодар, Ставрополь крайлары; Калмык, Кабарда-Балкария, Кырым, Төньяк Осетия һәм Чечня-Ингушетия АССР.
Краснодар крае (диңгездә сугыш хәрәкәтләре) , Чуаш АССР (авиаһөҗүм), Әстерхан (авиаһөҗүм), Архангил (авиаһөҗүмнәр), Горький (авиаһөҗүмнәр), Сарыта (авиаһөҗүмнәр), Тамбу (авиаһөҗүмнәр), Ярыслау (авиаһөҗүмнәр) өлкәләре; Коми АССР (десант төшерү), Красноярск крае (""Вундерланд"" операциясе)
Красноярск крае


==== Казакъ ССР ====
Гурьев шәһәренә авиаһөҗүм.


==== Грузия ССР ====
Абхазия АССР.


=== Башка илләр ===
Алмания, Польша, Финляндия, Норвегия, Румыния, Болгария, Югославия, Чехословакия, Маҗарстан, Алмания составында булган Австрия,  Хорватия һәм Словакия марионетик дәүләтләре.


== Сугышның беренче периоды (22 июнь 1941 — 18 ноябрь 1942) ==


=== 1941 елның җәй-көз кампаниясе ===

1941 елның 22 июнендә,  сәгать 4:00тә, Берлин шәһәрендә империя чит ил эшләре министры Иоаким Риббентроп ССРБның Алманиядагы илчесе Владимир Деканозовка сугыш игълан итү турында нота бирә. 22 июньнең иртә таңында артиллерия һәм авиация хәзерлегеннән соң алман гаскәрләре ССРБ чиген үтеп чыгалар. Моннан соң Алманиянең ССРБдагы илчесе Вернер фон дер Шуленбург чит ил эшләре буенча халык комиссары Вячеслав Молотовка килә.
Шул ук көндә ССРБга Италия һәм Румыния сугыш игълан итәләр, ә 23 июньдә — Словакия сугыш игълан итә.
Балтыйк диңгезенең төньягында «Барбаросса» планның тормышка ашыру 21 июньның кичтә башланган — Финляндиядә урнашкан алман мина заградителельләре Фин култыгында ике зур мина кырларны чыргарып куйганнар. Бу мина кырлары ахыргы чиктә совет Балтыйк флотыны Фин култыгының көнчыгыш өлештә япканнар.
22 июньдә румын һәм алман гаскәрләре Прут аша чыктылар һәм Дунай аша чыгырга тырышып карадылар, ләкин совет гаскәрләре аларга буны ясарга бирмәделәр, хәтта Румыния территориясендә плацдармларны алганнар. Әмма 1941 елның июльдә-сентябрьдә алман һәм румын гаскәрләре Бессарабияне, Буковинаны, Днестр—Көньяк Буг елгалар араны басып алалар. 5 июльдә алман-румын гаскәрләре Черновцыны, 16 июльдә — Кишенәүне, 21 июльдә — Бельцыны басып алалар.
22 июньның 12:00 сәгатьтә Вячеслав Молотов ССРБ гражданнарга Алманияне Советлар Берлегенә һөҗүм итү турында хәбәр итү өчен, радиода рәсми белдерү белән чыгыш ясады, һәм Ватан сугышының башын игълан итте.
ССРБ Югары Шурасы Президиумының 22 июньдә язылган указга туры китереп, 23 июльдән унҗидедән ундүрт хәрби окруларда 14 возрастларның (1905—1918 елларда туганнар) мобилизация игълан ителә. Калган өч округларда (Урта Азия, Ерак Көнчыгыш һәм Байкал арты округлар) мобилизация 23 июльдә генә яшерен ысулы белән, «өйрәнү сборлар» буларак игълан ителгән.
23 июньдә Иосиф Сталин җитәкчелеге астында Югары Сәргаскәрлекнең Ирәге (рус. Ставка Главного Командования) оештырыла (8 августтан Югары Башсәргаскәрлекнең Ирәге). 8 августтан Сталин шулай ук Югары Сәргаскәр булган. 30 июньдә Дәүләт Саклану Комитеты (ДКО, рус. Государственный Комитет Обороны, ГКО) оештырыла. Июньдә халык ополчениесенең формалаштыру башлана.
Финляндия үзенең территориясеннән алманнарга совет территориясенә турыдан-туры бәреп керүне рөхсәт итмәгән һәм Петсамода белән Саллада урнашкан алман частьләре чикне үтеп чыгкмаска мәҗбүрләгәннәр. Совет һәм фин чик сакчылар арасында эпизодик рәвештә атышулар булганнар, ләкин тулаем алганда, совет-фин чигендә тыныч хәл булган. Әмма, 22 июньдән башлагач, люфтваффе (алман. Luftwaffe, алман хәрби һава көчләре) бомбардировщиклары фин аэродромларны ягулык салу база буларак кулланыла башлаганнар. 23 июньдә Молотов үзенә фин илчене чакыра. Молотов Финляндиядән ССРБга карата ачык позициянең билгеләнүне таләп итә, ләкин фин илче комментарийлардан тыелып калган. 25 июньдә совет сәргаскәрлеге Финляндиянең 18 аэродромнарга авиаһөҗүмне ясарга карар иткән. 25 июньдә, авиаһөҗүмнәргә җавап итеп, Финляндия ССРБга сугышны игълан итә. 1941 елның июль—август дәвамында фин армиясе совет-фин сугышы нәтиҗәсендә ССРБга күчкән территорияләрне басып ала.
Маҗарстан 27 июньдә генә ССРБга сугышын игълан иткән; сәбәп — имештер совет аваиациянең 26 июньдәге Кошице шәһәрнең бомбардировкасы. 1941 елның 1 июльдә Алмания күрсәтмә буенча, венгр гаскәрләрнең Карпаты төркеме 12нче совет армияне атакаланган. 1941 елның көздә Алмания ягында испан доброволецлардан торган Зәңгәр дивизиясе сугыш хәрәкәтләрне башлый.
10 августта ДКО Кировоград, Днепропетровск, Николаев өлкәләрнең һәм Людино—Брянск—Севск сызыгннан көнбатыштагы районнарда 1890—1904 елларда туган хәрби хезмәттә булырга тиеш кешеләрнең һәм 1922—1923 елларда туган призывникларның мобилизация турында карарын чыгарыла. 15 августтан мобилизация Крырм АССРга, 20 августтан — Запорожье өлкәсенә, 8 сентябрьдән — Орёл һәм Курск өлкәләрнең бернчә районнарына, 16 октябрьдән — Мәскәүгә һәм Мәскәү өлкәсенә  җәлдерә. Гомумән 1941 елның ахырына 14 миллионнан артык кеше мобилизацияләнгәннәр.
Бу вакытта алманнар стратегик инициативаны алганнар һәм чик буендагы сугышларда совет гаскәрләрне җиңделәр.
1941 елның җәй-көз кампаниясенең төп вакыгалар:

Белосток-Минск сугышы (22 июнь — 8 июль 1941)
Дубно — Луцк — Броды өчен сугыш (24 июнь — 30 июнь 1941)
Молдавиядә саклану операциясе
Смоленск сугышы (10 июль — 10 сентябрь)
Умань янында сугышлар (июльнең ахыры — 8 август 1941)
Киев операциясе (7 август — 26 сентябрь 1941)
Ленинград саклану операциясе һәм анаң блокаданың башы (8 сентябрь 1941 — 27 гыйнвар 1944)
Одессаны саклау (5 август — 16 октябрь 1941)
Севастопольны саклау (4 октябрь 1941 — 4 июль 1942)
Мәскәү өчен сугыш (30 сентябрь — 4 декабрь 1941)
18нче армиянең чолганышы (5—10 октября 1941)
Тула саклану операциясе (24 октябрь — 5 декабрь 1941)
Ростов операциясе (21—27 ноябрь 1941)
Керчеь-Феодосия десант операциясе (26 декабрь 1941 — 20 май 1942)


==== Сугышның башлангыч периоды нәтиҗәләре ====
1941 елның 1 декабрьгә алман гаскәрләре Литваны, Латвияне, Белорусияне, Молдавияне, Эстонияне, РСФСР һәм Украинаның зур өлешләрен басып алганнар, ССРБ терририториясе эченә 850—1200 километрга алга чыктылар, һәм 740 меэ кеше гәнә югалтканнар (230 мең кеше үлекләр белән югалтканнар).
ССРБ иң мөһим чимал һәм сәнәгать үзәкләрне югаткан: Донбасс, Кривой Рог руда бассейны. Минск, Киев, Харкау, Смоленск, Одесса, Днепропетровск ташлап калдырганнар, Ленинград блокадада калган; оккупацияләгән территорияләрдә совет гражданнарның миллионары калганнар. Тыныч гражданнарның зур саны һәлак булганнар яки Алманияга коллыкка куып киткәннәр.
Совет гаскәрләре алманнарны Ленинград, Дондагы Ростов һәм Мәскәү тирәсендә туктатканнар — алманнар «Барбаросса» планында билгеләнгән максатларны ирешергә алмаганнар.

		
		
		
		


=== 1941—1942 елның кышкы кампаниясе ===

16 ноябрендә алман гаскәрләре, Мәскәүне төньяк-көнбатыштан һәм көньяк-көнбатыштан камап алырга максаты белән, Мәскәүгә һөҗүмнең икенче этапны башлаганнар. Дмитров юнәлешендә алар Мәскәү—Идел каналына чыкканнар һәм Яхрома янында аны аркылы чыкканнар; Химки юнәлешендә Клинны, Солнечногорскны һәм Красная Полянаны басып алганнар; Красногорск юнәлешендә — Истраны алганнар. Көньяк-көнбатышында Гудериан Каширга якын килгән. Ләкин Көнбатыш фронты армияләрнең каты каршылык күрсәтүе нәтиҗәсендә, алман гаскәрләре ноябрьның ахырында — декабрьның башында барлык юнәлешләрдә туктатканнар. Мәскәүне басып алу омтылуы җимерелгән.
1941—1942 елның кышкы кампаниясе барышында совет гаскәрләре Мәскәү янында каршы һөҗүмне үткәрергән; алар дошманны көнбатышка таба 80—250 километрга чигендергәннәр, Мәскәү һәм Тула өлкәләрне (тулысынча), Калинин һәм Смоленск өлкәләрне (өлешчә) дошманнан азат иткәннәр. Көньяк фронтта кызыллар Кырымны саклаганнар.
1942 елның башында совет гаскәрләре түбәндәге һөҗүм итү операцияларне үткәрделәр: Ржев-Вязьма операциясе, Киреч-Феодосия десант операциясе һәм башкалар. Алман гаскәрләре совет гаскәрләренә карата зур югалтышлар белән барлык һөҗүмнәрне кире кайтарганнар. 1942 елның 18 гыйнварында Барвенково—Лозовая операциясе башлана; аның барышында совет гаскәрләре дошманның фронтны 100 километрлы озынлыкта өзәләр һәм көнбатыш белән көньяк-көнбатыш юнәлешендә 90—100 километрга алга китәләр.


=== 1942 елның җәй-көзе ===

Кышкы һөҗүме барышында вермахтның югалтулар турында ялгыш мәгълүматлар нигезендә, ССРБ Югары Сәргаскәрлеге 1942 елның җәй-көз кампаниядә үз гаскәрләгә үтәп булмый торган бурычны куйган: дошманны бөтеләй тар-мар итергә һәм ССРБ территорияне тулысынча азат итергә. Төп вакыйгалар көньяк-көнбатыш юнәлешендә булганнар: Кырым фронтының җиңелүе, Харкау операциясе (12—25.05), Воронеж-Ворошиловград саклану операциясе (28.06—24.07), Сталинград саклану операциясе (17.07—18.11), Төньяк Кавказ саклану операциясе (25.07—31.12). Алманнар 500—650 километрга алга киткәннәр, Иделгә һәм Кавказга чыкканнар.
Үзәк юнәлешендә дә берничә операция үткәргәннәр: Сухиничи—Козельск районында Көнбатыш фронтның каршы һөҗүме (22—29.8) белән берләшкән Ржев-Сычёвка операциясе (30.7—23.8), шулай ук төньяк-көнбатыш юнәлеәшендә: 2нче хәлиткеч һөҗүм ясый торган армиянең (рус. 2-я ударная армия) чолганыштан чыгару опреациясе (13.5—10.7) белән берләшкән Любань һөҗүм итү операциясе (7.1—30.4).

		
		
		


== Сугышның икенче периоды (19 ноябрь 1942—1943) ==


=== 1942—1943 елның кышкы кампаниясе ===

1942 елның 19 ноябрендә совет гаскәрләре каршы һөҗүмне башлыйлар, ә 23 ноябрьдә Сталинград һәм Көньяк-Көнбатыш фронтларның гаскәрләре Калач-на-Дону шәһәре янында тоташалар һәм дошманныкы 22 дивизяне чолгап алалар. «Малый Сатурн» операциясе нәтиҗәсендә Эрих фон Манштейн җитәкчелеге астында армияләрнең «Дон» төркеме җиңелә. Совет гаскәрләрнең икенче Ржев-Сычёвка операциясе уңышсыз булган; шуңа кармастан, 1942—1943 елның кышкы кампаниясе тулаем алганда совет гаскәрләр файдасына тәмамланган — бер алман армиясе һәм дүрт союздашларның армия юк ителгәннәр.


=== 1943 елның җәй-көз кампаниясе ===
1943 елның җәй-көз кампаниясенең хәлиткеч вакыйгалар Курск сугышы һәм Днепр өчен сугышы булганнар. Кызыл Армиясе, зур югалтуларга карамастан, 500—1300 километрга алга киткән.
28 ноябрьдә — 1 декабрьдә Тәһранда Иосиф Сталин, Винстон Чөрчилл һәм Франклин Рузвельтның конференциясе узган. Конференциянең төп мәсьәләсе икенче фронтының ачылуы булган.


== Сугышның өченче периоды (1944 — 9 май 1945) ==

Моны да карагыз: Десять сталинских ударов


=== 1943—1944 елның кыш-яз кампаниясе ===
1943—1944 елның кыш-яз кампаниясен Кызыл Армия Украинаның Уңъягында зур һөҗүм (Днепр-Карпаты опреациясе, 24 декабрь 1943 — 17 апрель 1944) белән башлый. Дүрт айлы һөҗүм нәтиҗәсендә алман «Көньяк» һәм «А» армияләр төркемнәре тар-мар ителәләр; Кызыл Армия Украина Уңъягын һәм кайбер көнбатыш өлкәләрен азат итәләр, ә көньякта ССРБ дәүләт чигенә чыгалар; 28 мартта, Прут елгасы аша чыккач, совет гаскәрләре Румыния территориясенә керәләр.
Һөҗүмдә 1-нче, 2-нче, 3-нче һәм 4-нче Украина фронтларның гаскәрләре, Кара диңгез флоты һәм Азак хәрби флотилиясенең кораблары һәм партизаннар катнашканнар; һөҗүм нәтиҗәсендә фронт 250—450 километрга көнбатышка, Ковель — Тернополь — Черновцы — Бельцы сызыгына күчкән.
Днепр-Карпаты операциясе белән бер вакытта Ленинград-Новгород операциясе (14 гыйнвар — 1 март 1944) башлана. Шул операциясендә Ленинград, Волхов һәм 1-нче Балтыйк буе фронтларның (өлешчә) гаскәрләре һәм Балтыйк диңгезе флоты катнашканнар.
Һөҗүм нәтиҗәсендә 872-көнле Ленинград блокадасы өзелә, совет гаскәрләре Нарва — Чудь күле — Псков — Остров — Идрица сызыгына чыкканар.
1944 елның апрель—мае Кырым һөҗүм операциясе белән билгеле булган. Шул операция нәтиҗәсендә 17-нче алман кыр армиясе тар-мар ителә, совет гаскәрләре Кырымны азат итәләр.


=== 1945 елның кыш-яз кампаниясе ===
1945 елның 16 апрель — Совет гаскәрләре Берлин өчен сугышны башлый.
1945 елның 22 апрель — Кызыл армиянең алдынгы гаскәрләре  Берлинга керә.
1945 елның 9 май — Нацист Алманиясе көчләренең берсүзсез капитуляциясе акты имзалана.
1945 елның 5 май - 12 май— Совет гаскәрләре Праһа өчен сугышны үткәрә. Нацист көчләре Аурупада тулысынча тар-мар ителә.


== Искәрмәләр ==


== Шулай ук карагыз ==

Икенче бөтендөнья сугышы
Җиңү көне
Казан каймасы
1812 елгы Ватан сугышы"
Гарәп яулары,https://tt.wikipedia.org/wiki/%D0%93%D0%B0%D1%80%D3%99%D0%BF_%D1%8F%D1%83%D0%BB%D0%B0%D1%80%D1%8B,"Гарәп яулары яки мөселман яулап алулары - пәйгамбәр Мөхәммәд дәвереннән бирле башланган Ислам динен тарату максатыннан яулап алулар. 

610 елдан пәйгамбәр Мөхәммәд вәгазь итү эшчәнлеген башлый.
623 елда Мөхәммәд җитәкләгән гаскәр Ислам динен саклау һәм тарату максатыннан Мәккәдәге мәҗүси кабиләләргә каршы сугыш башлый.
630 елда Мөхәммәд гаскәре Мәккә шәһәрен ала. 632 елга бөтен Гарәпстан ярымутравы Мөхәммәдкә буйсына.
Мөхәммәд үлгәннән соң, гарәп гаскәре Азиядә, Африкада, Аурупада зур биләмәләрен яулап ала.
Гарәп һөҗүмнәреннән Иранда Сасанид дәүләте, Гассанид дәүләте, Вестготлар патшалыгы, Кавказ Албаниясе, Хәрәзем, Согд, Синд дәүләте җимерелә. Византия империясе Мисыр, Сүрия, Месопотамия, Крит, Мальта, Сицилия, Родос, Эгриси, Фәләстинне югалта.
Гарәп гаскәрләре франкларга каршы сугышларда Пуатьега кадәр җитә, хәзәрләргә каршы сугышларда Дон яки Днепрга кадәр җитә, көнчыгыш яуларда Раҗастан һәм Таласка кадәр җитә.


== Беренче яу ==
Византия белән каршылык күп гасырлы сугышларда әйләнә.
633-652 елларда гарәп гаскәре Сасанид Иран дәүләтен җиңеп, басып ала.
641-642 елларда Гамр ибн Әл-Ас җитәкләгән гаскәр Мисырны яулап ала.
661 елга гарәп гаскәре бөтен Кавказ арты ягын, шулай ук Дәрбәнт шәһәрен яулап ала.
656 елда гарәп яулары вакытында туктала, чөнки гарәпләр арасында ватандашлар сугышы башлана. 656 елда Хәлифә Госман үтерелә, 661 елда Хәлифә Али ибн Әбү-Талим үтерелә.
Шушы ватандашлар сугышы вакытында Хәлифәлектән Византия һәм Хәзәр каһанлыгы ярдәмендә күп төбәкләр чыгалар.


== Икенче яу ==
Ватандашлар сугышыннан соң гарәпләр Төньяк Африканы яулап алуны дәвам итәләр.
665 елда Африка экзархатына һөҗүм итәләр.
689 елда Византия юнаннары җиңеләләр.
670 елда гарәп гаскәре Кайруан шәһәрен яулап ала һәм Мәгъриб илләрен яулап алуны дәвам итә.
Ләкин тылда бәрбәрләр баш күтәрүе, ә Сүриядә һәм Гарәпстанда янә ватандашлар сугышы башлана, шуңа күрә гарәп һөҗүмнәре туктала.


== Өченче яу ==
Азиядә гарәпләр югалган илләрне кире кайтара алалар.
687 елда гарәп гаскәре Гөрҗистанның өч кенәзлекләрен яулап ала.
700 елга гарәп гаскәре бөтен Кавказ арты илләрен ала, тик таулы Мисиминия һәм Алания Византия һәм хәзәрләр ярдәмендә каршылык күрсәтә алган.
697 елда гарәп гаскәре Византия гаскәрен Картаҗ янындагы сугышта җиңә.
698 елда гарәпләр Картаҗга керәләр. Гарәпләр Картаҗ ташларыннан  Тунис шәһәрен төзиләр.
709 елда гарәп көчләре бөтен Төньяк Африканы диярлек яулап алалар, һәм аны өч өлкәгә бүләләр: Мисыр, Мәгъриб (Марокко һәм Мавритания), Ифрикия.
Гарәп генералы Муса ибн Нусайр - Ифрикия башлыгы - бәрбәр баш күтәрүен бастыра, шул җирләрдә Ислам динен тарата, Византия флотына көрәш итсен өчен үз флотын булдыра һәм 709 елда Марокко эре шәһәре Тәнҗә ала.


== Яуларның тәмамы ==
751 елга гарәп гаскәре Иран, Сүрия, Фәләстинне яулап ала, Көнбатыш Төрки Каһанлыгы һөҗүмгә каршылык күрсәткәнгә карамастан гарәпләр көнбатыш өлешен ала, Гарәп хәлифәлегенә кертелә һәм төбәктә Ислам тарала башлый.
751 елда Талас елгасында гарәп гаскәре Кытайның Таң династиясе гаскәрен җиңә, ләкин зур зыян күреп,  Төркеш каһанлыгына һөҗүм туктый һәм көнчыгышта яулап алуны тәмамлый.
709 елда бөтен Төньяк Африка Хәлифәлеккә кертелә.
711 елда  Муса ибн Нусайр Тарикъ ибн Зыядны Испанияне яулап алсын өчен җибәрә.
711-718 елда гарәп гаскәре Иберия ярымутравын тиз басып ала һәм Испаниядәге вилаятьне Өмәвиләр хәлифәтенә кертәләр.
732 елда Өмәвиләр хәлифәте гаскәре Пуатье янында франкларга җиңелә, шуңа күрә ул вакытта гарәпләр Францияне яулап ала алмый.
750 елда Габбәс нәселе Омәвиләр нәселен бәреп төшерә һәм 755 елда Әбд-әр-Рахман Испаниядә чыгып, Курдүбә (Qürdübä, Кордова, قرطبة)  шәһәрен басып ала һәм Курдүбә әмирлеген булдыра.
IX—X гасырларда Гарәп Хәлифәлеге зәгыйфьләнә.


== Гарәпләр һәм Идел буе Болгары ==

892 — 1258 елларда Гарәп Хәлифәлегенең башкаласы Багдад шәһәренә күчә.
920 елларда Идел буе Болгары хакиме Алмыш Хәзәр каһанлыгына каршы ил бәйсезлеге өчен көрәш итеп, Багдад хәлифәсенә мөрәҗәгать итә. Хәзәр каһанлыгы хакимнәре Яһүд динен кабул итә һәм Алмыш Идел буе Болгары бәйсезлеген югалтмас өчен Хәлифәлек илчелеген чакыра.
922 елда Багдад Хәлифәлегеннән килгән Ибн Фадлан җитәкләгән илчелек катнашында Болгар шәһәрендә Ислам дине рәсми рәвештә кабул ителә.
Нәтиҗәдә ул чорда дөньяның иң эре дәүләте Гарәп хәлифәлеге рәсми рәвештә Идел буе Болгары дәүләтенең мөстәкыйльлеген таный.


== Алдагы яулар ==
IX—X гасырларда Гарәп Хәлифәлеге түбән төшә башлый.
1096—1291 елларда көнбатыш христиан илләре Тәре яуларын башлыйлар, ләкин нәтиҗәдә Аурупа христиан көчләре Гарәп Хәлифәте биләгән җирләрдән куып чыгарыла.
Тиздән яңа мөселман көче килеп чыга - Ислам динен кабул иткән төрки халыклар - Госманлы Төркия һәм ул Ислам тарату сәясәтен дәвам иттерә.


== Шулай ук карагыз ==
Талас бәрелеше
Пуатье бәрелеше


== Сылтамалар ==
http://bibliotekar.ru/encW/100/25.htm
http://sekrets.ru/sobytyasrednevekovya/arabskiezavoevaniya.html
Daniel, Elton L. (2010). ""The Islamic East"". In Robinson, Chase F. The New Cambridge History of Islam, Volume 1: The Formation of the Islamic *World, Sixth to Eleventh Centuries. Cambridge University Press. ISBN 9780521838238.
Donner, Fred M. (2014). The Early Islamic Conquests. Princeton University Press.
Edward Gibbon, The History of the Decline and Fall of the Roman Empire, Chapter 51"
Идегәйнең Киевка явы (1416),https://tt.wikipedia.org/wiki/%D0%98%D0%B4%D0%B5%D0%B3%D3%99%D0%B9%D0%BD%D0%B5%D2%A3_%D0%9A%D0%B8%D0%B5%D0%B2%D0%BA%D0%B0_%D1%8F%D0%B2%D1%8B_(1416),"Идегәйнең Киевка явы - Алтын Урда бәкләрибәге Идегәй һәм Бөек Литва кенәзлеге арасындагы сугыш (1399-1416)  кысаларында 1416 елда узган бәрелеш. Идегәй Алтын Урданы берләштерсен өчен Киев шәһәрендә үз ирәген урнаштырган  Туктамыш хан варисларына каршы озак сугышкан, аларны Идегәйнең дошманы Витовт актив яклаган.
Витовт бүгенге Украина, Беларусь, көнбатыш Русияне буйсындыру максатыннан Идегәйнең бар дошманнарына булышкан.
1416 елда Идегәй җитәкләгән татар гаскәре Киев шәһәрен яулап ала, Витовтның тарафдарларын юк итә я куа.  Бәрелеш нәтиҗәсендә Киевка зур зыян китерелә,  Подол, югары кала, Киев-Печора кәшишханәсе җимерелә.
Ләкин Идегәй кальга тавында урнашкан Киев кирмәнен яулап алмаган, киләсе елда бәкләрибәк янә Киев янын басып ала.
Әммә Туктамыш хан уллары бу җиңелүләргә үч итеп, 1419 елда Идегәйне Сарайчык каласы янында үтерәләр.


== Сылтамалар ==
Равил Фәхретдинов. ТАТАР ХАЛКЫ ҺӘМ ТАТАРСТАН ТАРИХЫ.
Сахаров Н.А. Битва на Сити в летописях, преданиях, литературе. Заметки на полях. — Издатель Александр Рутман, 2008.
Мыськов Е. П. Политическая история Золотой Орды (1236—1313 гг.). — Волгоград: Издательство Волгоградского государственного университета, 2003. — 178 с. — 250 экз. — ISBN 5-85534-807-5
Горелик М. Оружие Ворсклинской битвы // Цейхгауз. — 1993. — № 3.
Гудавичюс Э. История Литвы. Том 1: С древнейших времён до 1569 года. — М., 2005. — 680 с.
Измайлов И. Битва на Ворскле. 1399. Звёздный час эмира Идегея… // Цейхгауз. — 1993. — № 3.
Шабульдо Ф. М. Земли Юго-Западной Руси в составе Великого княжества Литовского. — Киев, 1987."
Идегәйнең Мәскәүгә явы (1408),https://tt.wikipedia.org/wiki/%D0%98%D0%B4%D0%B5%D0%B3%D3%99%D0%B9%D0%BD%D0%B5%D2%A3_%D0%9C%D3%99%D1%81%D0%BA%D3%99%D2%AF%D0%B3%D3%99_%D1%8F%D0%B2%D1%8B_(1408),"Идегәйнең Мәскәүгә явы - Алтын Урда бәкләрибәге Идегәй һәм Бөек Литва кенәзлеге арасындагы сугыш (1399-1416)  кысаларында 1408 елда узган бәрелеш. Кайбер урыс кенәзлекләре Алтын Урданы хыянәт итеп Литва ягында күчә, шуңа күрә татар бәкләрибәге Идегәй хыянәтчеләргә каршы яуга бара, нәтиҗәдә Мәскәү 3 атнага камап алына (Мәскәү Идегәйгә 3000 сум түли һәм камалыш алына), Мәскәү яны, Бөек Ростов, Түбән Новгород, Дмитров, Переславль Залесский, Коломна, Рәзән талап яндырыла.
Идегәйнең явына үз карашын Андрей Тарковский ""Андрей Рублёв"" дигән фильмда (1966) күрсәткән.


== Тарих ==
1395 елда  Туктамыш хан Аксак Тимергә җиңелә,  Мәскәү Алтын Урдага ясак вакытлыча түләми башлый.
1399 елда Алтын Урда бәкләрибәге Идегәй дәүләтнең куәтен торгызырга тырыша. 1399 елда ул Бурсыклы буендагы бәрелештә Литва кенәзе Витовтны тар-мар итә, шуннан Смоленск Урдага кайтарыла,  ләкин 1404 елда Польша гаскәре ярдәмендә Витовт янә Смоленск шәһәрен ала.
Идегәй булышкан урыс кенәзе Василий көтмәгәндә Идегәй дошманы Литва кенәзе Ягайло ны яклаган һәм Смоленск Литва биләмәсе буларак таныган, бу ачык хыянәт булып чыккан һәм Идегәй Смоленск Литвага китмәссен өчен сатлыкҗан Василий Дмитрий улына каршы яуга барган.


== Нәтиҗә ==
Мәскәүне яулап алмаганга карамастан Идегәй төп максатка ирешә: Мәскәү һәм Литва арасында мөнәсәбәтләре бозыла, аларның берлеге булып чыкмый, Бөек Литва кенәзлеге Мәскәү, Түбән Новгород, Бөек Ростовны буйсындыра алмый.
Ләкин Идегәйнең Литвага каршы сугышы тәмамланмый, киләсе бәрелеш Киев өчен була. Идегәй Алтын Урда йогынтысын торгызырга тырыша.


== Сылтамалар ==
Равил Фәхретдинов. ТАТАР ХАЛКЫ ҺӘМ ТАТАРСТАН ТАРИХЫ.
Сахаров Н.А. Битва на Сити в летописях, преданиях, литературе. Заметки на полях. — Издатель Александр Рутман, 2008.
Мыськов Е. П. Политическая история Золотой Орды (1236—1313 гг.). — Волгоград: Издательство Волгоградского государственного университета, 2003. — 178 с. — 250 экз. — ISBN 5-85534-807-5
Горелик М. Оружие Ворсклинской битвы // Цейхгауз. — 1993. — № 3.
Гудавичюс Э. История Литвы. Том 1: С древнейших времён до 1569 года. — М., 2005. — 680 с.
Измайлов И. Битва на Ворскле. 1399. Звёздный час эмира Идегея… // Цейхгауз. — 1993. — № 3.
Шабульдо Ф. М. Земли Юго-Западной Руси в составе Великого княжества Литовского. — Киев, 1987."
Икенче инглиз-бур сугышы,https://tt.wikipedia.org/wiki/%D0%98%D0%BA%D0%B5%D0%BD%D1%87%D0%B5_%D0%B8%D0%BD%D0%B3%D0%BB%D0%B8%D0%B7-%D0%B1%D1%83%D1%80_%D1%81%D1%83%D0%B3%D1%8B%D1%88%D1%8B,"Икенче инглиз-бур сугышы (нид. Tweede Boerenoorlog, афр. Tweede Vryheidsoorlog яки Tweede Boereoorlog) — 1899—1902 елларда Британ империясенең Көньяк Африка җөмһүриятләренә каршы оештырылган сугыш. Беренче инглиз-бур сугышыннан аермалы буларак, ул Британ империясе җиңүе белән тәмамлана. Сугышта британнар беренче тапкыр концентрацион лагерьларны кулланалар.
1867 елда Көньяк Африкада алмазлар табыла. Шуңа күрә Британ империясе биредә Көньяк Родезия дигән колонияне нигезли. Үзенә Трансвааль Җөмһүриятен кушу омтылышы нәтиҗәсендә исә Беренче инглиз-бур сугышы кабынып китә. Сугыш нәтиҗәсендә бурлар үз дәүләтенең бәйсезлеген яклыйлар, 1883 елда Британия аны мөстәкыйль дәүләт булып таный. 1886 елда исә Трансваальда алтын табыла. Бирегә күпләп инглизләр агыла. Дәүләтне үз кулына алу өчен оештырылган Джеймсон рейды дигән омтылыш ясала, ләкин ул уңышсыз була. Зур сугыш кабыначагы ачык була.
3 ел буенча җирле халык үз бәйсезлеге өчен көрәш алып бара. 1900 елның 13 мартында Сары Җөмһүрият башкаласы Блумфонтейн, ә 5 июнендә Трансвааль башкаласы Претория басып алынгач, алар партизан сугышын алып баралар. 
1902 елның 31 маенда Претория янында урнашкан Феринихинг урынында тынычлык килешүе имзалана. Бурлар британ хакимиятен таныйлар, британнар исә аларга киң үзидарәчелекне тәкъдим итә.


== Искәрмәләр ==


== Сылтамалар ==
Инглиз-бур сугышлары (рус.)"
Инглиз-бур сугышлары,https://tt.wikipedia.org/wiki/%D0%98%D0%BD%D0%B3%D0%BB%D0%B8%D0%B7-%D0%B1%D1%83%D1%80_%D1%81%D1%83%D0%B3%D1%8B%D1%88%D0%BB%D0%B0%D1%80%D1%8B,"Инглиз-бур сугышлары — 1880—1902 елларда Көньяк Африкада Британ империясе җирле дәүләтләр арасында булган кораллы низаг. Ике сугыштан тора:

Беренче инглиз-бур сугышы (1880—1881)
Икенче инглиз-бур сугышы (1899—1902)"
Испан-америка сугышы,https://tt.wikipedia.org/wiki/%D0%98%D1%81%D0%BF%D0%B0%D0%BD-%D0%B0%D0%BC%D0%B5%D1%80%D0%B8%D0%BA%D0%B0_%D1%81%D1%83%D0%B3%D1%8B%D1%88%D1%8B,"Испан-америка сугышы (исп. Guerra Hispano-Estadounidense, ингл. Spanish-American War) — 1898 елгы Испания һәм АКШ арасындагы кораллы низаг.  Беренче империалистлар сугыш колонияларны яңадан бүлү өчен.


== Искәрмәләр ==


== Сылтамалар ==

http://users.erols.com/mwhite28/wars19c.htm#SpAm
Альфред Штенцель. Испано-американская война 1898 г.
Биография Джорджа Дьюи
http://navycollection.narod.ru/battles/Spain_USA_1898/guam/article.html
http://www.alexdrozd.narod.ru/spamwar.htm"
Йөз еллык сугыш,https://tt.wikipedia.org/wiki/%D0%99%D3%A9%D0%B7_%D0%B5%D0%BB%D0%BB%D1%8B%D0%BA_%D1%81%D1%83%D0%B3%D1%8B%D1%88,"Йөз еллык сугыш (французча Guerre de Cent Ans, инглизчә Hundred Years' War) — 1337-1453 елларда узган Англия һәм аның беректәшләре бер ягыннан, Франция  һәм аның беректәшләре икенче ягыннан арасындагы сугыш.


== Сәбәпләр ==
Низагларның төп сәбәбе: инглиз патшалар нәселе Плантагенетлар Франция тәхетенә дәгъвә итүе, инглиз патшаларына кыйтгада элек буйсынган җирләрне кайтару нияте.
Плантагенетлар француз патшалар нәселе Капетинглар белән туганнар булып торганнар. Франция инглиз таҗына буйсынган кыйтгагы Гиень өлкәсен басып алмакчы булган. Гиень - Франциянең көнбатыш-көньяк өлеше, 1259 елгы Париж килешүе буенча Англиягә бирелгән булган.


== Сугыш барышы ==

Сугыш 116 ел дәвамында сузыла. Дөрес әйткәнчә ул күп аерым бәрелешләрдән торган:

1. Эдвардиан сугышы 1337-1360
2. Каролинглар сугышы 1369—1396
3. Ланкастерлар сугышы 1415—1428
4. Дүртенче дәвер 1428—1453.Йөз еллык сугышы дигән төшенчә соңрак барлыкка килә.


=== Төп бәрелешләр ===

1337 - Кадсан янындагы бәрелеш, Англия җиңә
1340 - Слейс янындагы бәрелеш, Англия җиңә. Эдуард III диңгез бәрелешендә җиңә.
1345 - Оберош янындагы бәрелеш, Англия җиңә. Гасконьдә француз гаскәре тар-мар ителә
1346 - Креси янындагы бәрелеш, Англия җиңә. Пикардиядә  француз гаскәре тар-мар ителә.
1356 - Пуатье янындагы бәрелеш, Англия җиңә. Эдуард Кара җитәкчелегендәге инглиз гаскәре француз гаскәрен тар-мар итә, Франция патшасы Иоанн Игелекле әсирлеккә эләгә.
1376 - Ла-Рошель янындагы бәрелеш, Франко-Кастилилия берләшмәсе җиңә. Англия диңгез өстенлеген югалта.
1415 - Азенкур янындагы бәрелеш, Англия җиңә. Һенрих V  җитәкчелегендәге инглиз гаскәре француз гаскәрен тар-мар итә
1428-1429 Орлеан камалышы. Франция җиңә.  Жанна д'Арк  җитәкчелегендәге француз гаскәре камалышны өзә, инглиз гаскәре Орлеан шәһәреннән чигенә
1429 Жаржо янындагы бәрелеш. Франция җиңә.  Жанна д'Арк  җитәкчелегендәге француз гаскәре инглиз гаскәрен җиңә.
1429 Пате янындагы бәрелеш. Франция җиңә.  Жанна д'Арк  җитәкчелегендәге француз гаскәре инглиз гаскәрен тар-мар итә.
1436 Париж камалышы. Франция җиңә.  Артур де Ришмон Париж шәһәрен азат итә.
1558 Кале янындагы бәрелеш. Француз гаскәре Кале портын басып ала. Англия кыйтгада барлык биләмәләрен югалта.


== Нәтиҗәләр ==
Беренче уңышлар булганнарга карамастан, Англия үз максатларын сугышта ирешмәгән, нәтиҗәдә кыйтгада бер порт Кале Англиягә буйсынып калган (1558 елга кадәр).
Патшалар нәселләре үзара низагы булып башланганнан соң,  бәрелешләр Милли сугышка әйләнгән, француз һәм инглиз милләтләрен тудырган.
Сугыш нәтиҗәсендә күп кенә бәрелешләр, чирләр, ачлык, үтерешләр сәбәпле Франциянең халык саны 60% кимегән.
Сугыш нәтиҗәсендә яңа төр кораллар, җайланмалар һәм даими гаскәр барлыкка килә.


== Әдәбият ==
Басовская Н. И. Столетняя война 1337—1453 гг.: Учебное пособие. — М.: Высшая школа, 1985. — 185 с. — (Библиотека историка). — 20 000 экз.
Басовская Н. И. Столетняя война: леопард против лилии. — М.: Астрель, АСТ, 2007. — 446 с. — ISBN 978-5-17-040780-4.
Бёрн А. Битва при Креси. История Столетней войны с 1337 по 1360 год. — М.: Центрполиграф, 2004. — 336 с. — ISBN 5-9524-1116-9.
Бёрн А. Битва при Азенкуре. История Столетней войны c 1369 по 1453 год. — М.: Центрполиграф, 2004. — 352 с. — ISBN 5-9524-1263-7.
Перруа Э. Столетняя война / Пер. с франц. М. Ю. Некрасова.. — СПб.: Евразия, 2002. — 480 с. — (Clio militaris). — 1 500 экз, экз. — ISBN 5-8071-0109-X.
Фавье Ж. Столетняя война / Пер. с франц. М. Ю. Некрасова.. — СПб.: Евразия, 2009. — 656 с. — (Clio). — 1 000 экз, экз. — ISBN 978-5-91852-004-8.
Фаулер К. Эпоха Плантагенетов и Валуа / Пер. с англ. С. А. Кириленко.. — СПб.: Евразия, 2002. — 352 с. — (Clio). — 1 500 экз, экз. — ISBN 5-8071-0103-0."
Кавказ сугышы,https://tt.wikipedia.org/wiki/%D0%9A%D0%B0%D0%B2%D0%BA%D0%B0%D0%B7_%D1%81%D1%83%D0%B3%D1%8B%D1%88%D1%8B,"Кавказ сугышы (1817—1864) — Русия империясенә Дагыстанның, Кубань буеның, Чичәнстанның һәм Кара диңгез ярының таулы районнарын кушуы белән бәйле кораллы низаг.
Кавказның көнбатышында каршылыкны абхазлар һәм адыгэ халыклары күрсәтә, көнчыгышта — Имам Шамил тарафыннан Чичәнстан һәм Дагыстан имамлыгына берләштерелгән тауда яшәүче халыклар.
Сугышта һәм сугыштан соң бик күп җирле халык һәлак була, Кавказ халыклары Төркиягә күчеп китәргә мәҗбүр булалар."
Казан танк университеты,https://tt.wikipedia.org/wiki/%D0%9A%D0%B0%D0%B7%D0%B0%D0%BD_%D1%82%D0%B0%D0%BD%D0%BA_%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D1%8B,"Казан танк университеты яки Казан хәрби башлыклар әзерләүче югары укуханәсе  (tat.lat. Qazan tank universitetı) - Русиянең хәрби көчләренең Казанда урнашкан югары хәрби уку йорты. Хәзерге җитәкчесе - Миронченко Валерий Николай улы, укучылар саны - 4000 тирәсендә кеше, уку йортының урыны - Ырынбур тракты, 6.


== Тарих ==
Рәсми рәвештә 1919 елның 22 февралендә нигезләнгән. Бу көндә Казанда беренче мөселман җәяүле башлык курслары оештырылган.
1923 елда җәяүле башлык курслары урынында татар-башкорт башлык мәктәбе оештырыла.


=== Кама танк үзәге ===
Төп мәкалә Кама танк үзәге 
1922 елда Генуя конференциянең  имзаланган Раппал килешүе  буенча Русия һәм Веймар Җөмһүрияте арасында хезмәттәшлеге оештырыла.1926 елның 3 октябрендә Мәскәүдә Казан янындагы танк үзәген нигезләү карарын расланган. Алман танк мәктәбе, хәрби шәһәрчеге, полигоны Казанның Каргопол полкы территориясендә нигезләнгән. Шулай итеп Кама танк үзәге нигезләнгән. 1933 елның 5 сентябрендә Кама танк үзәгенең эшчәнлеге тәмамланган. Соңгы алман транспорты 1933 елда Казаннан киткән. Алман танкы милеге 220 мең сумнан алман ягыннан сатыл алынган һәм Казан җәяүле - соңрак Казан танк укуханәсенә тапшырылган.


=== Сугыш чоры ===
1937 елның 16 мартында Татар-башкорт башлык мәктәбенә Казан җәяүле укуханәсе исеме бирелгән.
1941 елның 12 апрелендә Казан җәяүле укуханәсе Казан танк укуханәсенә үзгәртелгән.
1943 елда танк башлыклары хәзерләгән өчен Сугышчан Кызыл Байрагы белән бүләк ителгән, 1944 елда сугыш уңышлары өчен  Сугышчан Кызыл Байрагы ордены белән бүләкләнгән.
Бөек Ватан сугышы вакытында Казан танк укуханәсендә 5000 танк экипажларын хәзерләнгән.


=== Үзгәртүләр һәм берләштерү ===
1966 елда Казан танк укуханәсенә Югары статусы бирелгән.
2004 елдан Казан югары танк укуханәсенә Казан югары башлык укуханәсе исеме бирелә.
2007 елдан Чиләбе танк укуханәсе берләштергәннән соң, Казан хәрби башлыклар әзерләүче югары укуханәсе яки Казан танк университеты - Русиянең бердәнбер танкчы-офицерларны хәрби белем бирүче йорты.
2009 елда Казан хәрби башлыклар әзерләүче югары укуханәсенә Казан югары артиллерия башлыклар әзерләүче югары укуханәсе кушыла.


== Танылган укуны тәмамлаучылар ==
Укуны тәмамлаучылар арасында - совет маршалы Егоров, генерал-полковник А. Клюев, нарком урынбасары Шорин, генерал-полковниклар Клишин, Владислав Ачалов, Трошев Геннадий, Герасимов Валерий, Потапов һәм бүтән.


== Казан танк университетының каһарманнары ==
Казан танк университетында укуны тәмамлаучылар арасында 42 Совет Берлеге Каһарманы, 10 Русия Каһарманы, 300 артык генерал булды.
Казан танк университеты хәзер Ырынбур трактында урнашкан. Аның танк полигоны Каенлык (Березовая роща) янында урнаша.


== Сылтамалар ==
Хасанов М.Х. Татарская энциклопедия. — Ин-т Татарской энциклопедии, 2006. — С. 133. — 663 с. — ISBN 585247035X
Танковая школа в Казани
ТАНКОВАЯ ШКОЛА В КАЗАНИ. ОБЪЕКТ «КАМА»"
Калка буендагы бәрелеш,https://tt.wikipedia.org/wiki/%D0%9A%D0%B0%D0%BB%D0%BA%D0%B0_%D0%B1%D1%83%D0%B5%D0%BD%D0%B4%D0%B0%D0%B3%D1%8B_%D0%B1%D3%99%D1%80%D0%B5%D0%BB%D0%B5%D1%88,"Калка буендагы бәрелеш — 1223 елның 31 маенда бер яктан татар-монгол гаскәре һәм икенче яктан урыс-коман гаскәре арасындагы бәрелеш. Команнар һәм урыслар тар-мар ителә, өч көннән татар-монгол гаскәре тулысынча җиңә.
Әлеге бәрелештә Киев Русенең күп кенәзләре һәм аксөяк боярлар һәлак булган.


== Сәбәпләр ==
Әлеге татар-монгол гаскәре Сүбүдәй һәм Җәбә явы (1220-1224) кысаларында эш иткән. 
Чыңгызхан биргән әмер буенча Сүбүдәй һәм Җәбә батырлар Хәрәзем солтаны Алә әд-Дин Мөхәммәдне  куа китә, элегрәк бу солтан татар-монгол илчелеген үтерергә кушкан. Илчелекне үтерү татарлар өчен зур хурлау булып саналган, шуңа күрә алар үтерүчеләргә җәза бирергә ант биргән. Команнар гаепле солтанны үзләрендә качырган һәм урыслар белән берек төзегән, әлеге вакыйгалар бәрелешкә китергән.


== Көчләр ==

Татар илчелеген үтергән Хәрәзем солтаны Алә әд-Дин Мөхәммәдне куа китү башлангыч чорында татар-монгол гаскәренең саны 30 мең кеше тәшкил иткән, ләкин Иранда һәм Кавказда (1221) сугышлардан соң ул нибары 20 мең тәшкил иткән.
1221 елда татар-монгол гаскәре Мәрв, Үргәнеч шәһәрләрен яулап ала һәм Хәрәзем солтаны мирасчысы Җәләл әл-Дин гаскәрен Инд елгасында тар-мар итә.
Татар-монгол гаскәренең үзенчәлекле тактикасы -  бик тиз, көтмәгәндә килеп чыгып һөҗүм итү.
Урыс-коман бердәм гаскәренең саны 80-100 мең тәшкил иткән (Татищев буенча 103 мең). Команнар күп нәселләргә бүленгән булган, һәр нәселе үз ханына гына буйсынган.


== Бәрелеш барышы ==
Мстислав Удатный гаскәре беренче булып Калка елгасын үтеп чыгып татар-монгол гаскәренә һөҗүм итә. 
Татарлар үз яраткан тактикасын кулланып, башта чигенә, урыслар аларны куа китеп тозакка эләгә. Татар-монголлар өстәмә көчләр ярдәмендә уң флангта зур уңышка ирешә, команнар чигенә башлый һәм урыс гаскәренә комачаулый.
Нәтиҗәдә урыслар да команнар сугыш кырыннан кача башлый, татар-монгол гаскәре аларны Днепрга кадәр куа һәм күбесенчә тар-мар итә.
Урыс риваяте яки әкияте буенча татар-монгол гаскәренең икенче өлеше Киев гаскәренең әсирлеккә бирелүе өчен ""кенәзләрнең  бер тамчы каны коелмас"" дип вәгъдә биргәндер һәм соңрак ""70 урыс кенәз һәм батыр такталар астында таптатып үтерелгәндер"". Әлеге риваять урыс китапларында һәм рәсем сәнгатендә киң таралган.
Калка буендагы бәрелештә урыс гаскәренең 90%ы һәлак булган.


== Нәтиҗәләр ==
Калка бәрелешендә җиңгәннән соң, татар-монгол гаскәре Святополч шәһәренә барып җитеп, Киев каласына һөҗүм итмичә кинәт көнчыгышка борыла һәм нишләптер Идел буе Болгарына яу белән бара. Бәлки анда Хәрәзем солтанын табарга теләгәндер.
Ләкин нәкъ Идел буе Болгары гаскәре Җигүле таулары янында татар-монгол гаскәрен тар-мар итә, тик 4000 гаскәри исән калган. Кайбер чыганаклар буенча нәкъ болгар хакиме Габдулла Чәлбер җитәкләгән Идел буе Болгары гаскәре Сарык бәрелешендә татар-монгол гаскәрен тар-мар иткән. Шундый җиңелү 13 елдан татар-монгол көнбатыш явының төп сәбәбе булып торган ахры.


== Искәрмәләр ==


== Сылтамалар ==
Равил Фәхретдинов. ТАТАР ХАЛКЫ ҺӘМ ТАТАРСТАН ТАРИХЫ.
Храпачевский Р. Великий западный поход чингизидов на Булгар, Русь и Центральную Европу // Военная держава Чингисхана. — М. 2004.
(укр.)   Івакін Г. Ю.  Історичний розвиток Києва XIII — середини XVI ст. (історико-топографічні нариси). — К., 1996. — 272 с. ISBN 5-85654-047-6
Широкорад А.Б. Русь и Орда. — Москва: Вече, 2004. — 496 с. — ISBN 5-9533-0274-6.
D Nicolle & V Shpakovsky. Kalka River 1223: Genghiz Khan's Mongols Invade Russia. — Oxford: Osprey publishing, 2001. — 96 с. — ISBN 1-84176-233-4.
Почекаев Р. Ю. Цари ордынские. Биографии ханов и правителей Золотой Орды. — СПб.: ЕВРАЗИЯ, 2010. — 408 с. — 1000 экз. — ISBN 978-5-91852-010-9
Селезнёв Ю. В. Элита Золотой Орды. — Казань: Издательство «Фэн» АН РТ, 2009. — 232 с."
Кама (танк үзәге),https://tt.wikipedia.org/wiki/%D0%9A%D0%B0%D0%BC%D0%B0_(%D1%82%D0%B0%D0%BD%D0%BA_%D2%AF%D0%B7%D3%99%D0%B3%D0%B5),"«Кама» танк үзәге  (tat.lat. Qama tank üzäge) (Казан шәһәре һәм Мальдбранд сүзләреннән чыга) - Казан шәһәре янында булдырылган алман танк мәктәбе, Версаль килешүләре (1919) шартлары алдавы өчен нигезләнгән танк үзәге.


== Тарих ==
1922 елда Генуя конференциянең  имзаланган Раппал килешүе буенча Русия һәм Веймар Җөмһүрияте арасында хезмәттәшлеге оештырыла.
1926 елның 3 октябрендә Мәскәүдә Казан янындагы танк үзәген нигезләү карарын расланган.
Алман танк мәктәбе, хәрби шәһәрчеге, полигоны Казанның Каргополь полкы территориясендә нигезләнгән.
1929 елда Казан танк мәктәбенең җитәкчесе - В. Мальбрадт булган. Аның исеменнән ""Кама"" исеме килеп чыга.
""Крупп"", ""Рейнметалл"", ""Эрхарт"" алман ширкәтләрендә җиңел һәм урта танкларны җитештерелгән һәм Казанга китерелгән булган. Өч ел дәвамында 40 рейхсвер офицерлары Казанда укыганнар.
1933 елның 5 сентябрендә Кама танк үзәгенең эшчәнлеге тәмамланган. Соңгы алман транспорты 1933 елда Казаннан киткән. Алман танкы милеге 220 мең сумнан алман ягыннан сатыл алынган һәм Казан җәяүле - соңрак Казан танк училищесенә тапшырылган.
Кама танк үзәгендә 250 танкчылар укыганнар. Укуны тәмамлаучылар арасында - Совет Берлеге Каһарманы - танк гаскәре генерал-лейтенанты Семён Кривошеин, алман хәрби башлыклары - Һейнц Гудериан, Эрих Һөпнер.


== Вәгъдә һәм җиңелү ==
Кайбер чыганак буенча хәрби теоретик, блицкриг (тәрҗемәсе: тиз сугыш) оештыручысы Һейнц Гудериан 1932 елда Казанда яшәгән, анда аның граҗдан хатыны һәм кызы булган. Тикшерелмәгән чыганак буенча Казаннан киткәндә Гудериан әйткән: ""Мин Казанга танк белән кире кайтам"". Ләкин әйткән сүзләр дөрес булып чыкмаган. Гудериан танк гаскәрләре Совет көчләре тарафыннан Мәскәү өчен сугышында, Сталинград сугышында тар-мар ителгән. Гудериан фашист танклары Казанга беркайчан килеп җитмәгән.


== Казанның танк мәктәбенең каһарманнары ==
Казан танк башлыклар училищесе хәзер Оренбург трактында урнаша. Аның танк полигоны Каенлык (Березовая роща) янында урнаша. Аның уку тәмамлаучылары арасында 42 Совет Берлеге Каһарманы, 10 Русия Каһарманы дәрәҗәсенә лаек булган, 300 - генерал булды.


== Сылтамалар ==
Военные школы райхсвера в СССР
Танковая школа в Казани
ТАНКОВАЯ ШКОЛА В КАЗАНИ. ОБЪЕКТ «КАМА»
Беседа Ворошилова с генералом Гаммерштейном 1929
Сколько миллиметров фашистского меча выковали в СССР"
Киев шәһәрен камап алу (1240),https://tt.wikipedia.org/wiki/%D0%9A%D0%B8%D0%B5%D0%B2_%D1%88%D3%99%D2%BB%D3%99%D1%80%D0%B5%D0%BD_%D0%BA%D0%B0%D0%BC%D0%B0%D0%BF_%D0%B0%D0%BB%D1%83_(1240),"Киев шәһәрен камап алу (1240) — татар-монголларның көнбатыш явының (1236-1242) төп вагыйгаларының берсе. Бату хан  һәм Сөбедәй батыр җитәкләгән татар-монгол гаскәре Киев шәһәрен 9 көн дәвамында яулап ала (бүтән чыганак буенча камап алу 1240 елның 5 сентябреннән 19 ноябренә кадәр сузыла).
1240-1242 елларда Бату хан һәм Сөбедәй гаскәр башлыгы җитәкчелегендәге икенче яу башлана, аның төп максаты - Даниил Галицкий биләмәләре, Польша һәм Маҗарстанны яулап алу булып тора.


== Тарих ==
1223 елда Сөбедәй һәм Җәбә батырлар җитәкләгән татар-монгол гаскәре бердәм урыс-коман гаскәрен Калка елгасында җиңә, соңрак Киевка таба юнәлә, ләкин барып җитмичә көнчыгышка борыла.
Көнбатыш яу вакытында татар-монгол гаскәре көнчыгыш Русияне яулап ала, 1239-1240 елларда Чернигов кенәзлеген басып алганнан соң Мәңге гаскәре Днепр елгасына барып җитә һәм Киевка илчелекне җибәрә.
Киевлеләр татар-монгол илчелеген үтерә, әлеге вакыйга татарлар өчен зур хурлау булып саналган, элегрәк нәкъ шундый сәбәпләрдән Хәрәзем һәм бөтен Мавараэннәһер басып алынган булган.
Киев кенәзе Михаил Всеволод улы Маҗарстанга китә һәм анда маҗар патшасы Белла 4 белән берек төзергә тырыша, ләкин уңышсыз булып чыга.
Илчелекне үтерү сәбәпле татар-монгол гаскәре 1240 елның 5 сентябрендә Киевне камапышка ала.
5 декабрендә татар-монгол гаскәре  Киев шәһәренең диварын берничә урында җимерә һәм калага һөҗүм итеп ала.
Соңрак татар-монгол гаскәре Волынь кенәзлегенә юнәлә, ә Кадан һәм Байдар җитәкләгән гаскәр көнбатыш явын дәвам итә.


== Нәтиҗә ==
Татар-монгол гаскәре җиңгәннән соң Киев шәһәре һәм бөтен Украина Алтын Урдага керә. Украина татар хакимияте астында 1240-1362 еллар дәвамында була. Алтын Урдада чуалыш чорындагы Зәңгәр Су буендагы бәрелештән соң Киев һәм көнбатыш Украина Бөек Литва кенәзлегенә кушыла.


== Сылтамалар ==
Равил Фәхретдинов. ТАТАР ХАЛКЫ ҺӘМ ТАТАРСТАН ТАРИХЫ.
Храпачевский Р. Великий западный поход чингизидов на Булгар, Русь и Центральную Европу // Военная держава Чингисхана. — М. 2004.
(укр.)   Івакін Г. Ю.  Історичний розвиток Києва XIII — середини XVI ст. (історико-топографічні нариси). — К., 1996. — 272 с. ISBN 5-85654-047-6
Мыськов Е. П. Политическая история Золотой Орды (1236—1313 гг.). — Волгоград: Издательство Волгоградского государственного университета, 2003. — 178 с. — 250 экз. — ISBN 5-85534-807-5
Почекаев Р. Ю. Цари ордынские. Биографии ханов и правителей Золотой Орды. — СПб.: ЕВРАЗИЯ, 2010. — 408 с. — 1000 экз. — ISBN 978-5-91852-010-9
Селезнёв Ю. В. Элита Золотой Орды. — Казань: Издательство «Фэн» АН РТ, 2009. — 232 с.↑ төрки телле халык гаскәрдә күпчелек тәшкил итә, ул заманда көнчыгыштагы төрки халык татарлар дип атала, шуңа күрә татар-монгол термины кулланыла

↑ Русия - урыс халкының тарихи җире, бүгенге Рәсәйнең көнбатыш өлкәләре"
Косово бәрелеше,https://tt.wikipedia.org/wiki/%D0%9A%D0%BE%D1%81%D0%BE%D0%B2%D0%BE_%D0%B1%D3%99%D1%80%D0%B5%D0%BB%D0%B5%D1%88%D0%B5,"Косово бәрелеше яки Косово кырында бәрелеш (сербча  Косовска битка яки бој на Косову; төрекчә Kosova Meydan Muharebesi) — 1389 елның 15 июнендә Косово кырында (бүгенге Приштинадан 5 километрда) булган бер яктан Сербия һәм Босния кыйраллыгы гаскәрләре, икенче яктан Госманлы империясенең гаскәре арасында зур канкойгыч бәрелеш.
Серб гаскәрен Лазарь Хребелянович, Вук Бранкович һәм бөек воевода Влатко Вукович җитәкләгән.
Госманлы империясенең гаскәрен солтан Мурад I, уллары Якуб һәм Бәязид Елдырым җитәкләгән.
Бәрелештә сугышкан гаскәрләрнең күпчелеге һәлак булган, Сербия гаскәр башлыгы Лазарь әсирлеккә эләккән һәм үтерелгән, солтан Мурад та вафат булган (фаразлавынча Милош Обилич тарафыннан үтерелгән).
Госманлы империясе җиңгәнгә карамастан солтанның гаскәре Андрианопольга тиз генә юнәлгән, чөнки Мурад I һәлак булганнан соң, Госман империясендә чуалышлар башланырга мөмкин булган.
Косово бәрелеше серб милли үзаңында, тарихта, фольклорда зур роль уйный.
Лазарь һәм Милош Обилич православ чиркәвендә әүлия булып хөрмәт ителә.


== Нәтиҗә ==
Косово бәрелешендә барлык диярлек серб аксөякләре һәлак булган, күп корбаннары сәбәпле Госманлы империясенең һөҗүменә каршылык күрсәтү өчен көчләре калмаган. Косово бәрелешеннән соң Сербия үз бәйсезлеген саклаган, ләкин тик 70 ел дәвамында.
1459 елда Госманлы империясенең гаскәре Сербияне тулысынча басып алган.


== Сылтамалар ==
Чиркович Сима. История сербов. — М.: Весь мир, 2009. — 448 с. — ISBN 978-5-7777-0431-3.
Листая страницы сербской истории / Е.Ю. Гуськова. — М.: Индрик, 2014. — 368 с. — ISBN 978-5-91674-301-2.
Владимир Чоровић. Историја Срба. Библиотека Растко. Archived from the original on 2012-12-23. Retrieved on 2012-12-22.
Димитрије Богдановић. Књига о Косову. Библиотека Растко. Archived from the original on 2012-12-23. Retrieved on 2012-12-22.
Жељко Фајфрић. Света лоза кнеза Лазара. Библиотека Растко. Archived from the original on 2012-12-23. Retrieved on 2012-12-22."
Ливония сугышы,https://tt.wikipedia.org/wiki/%D0%9B%D0%B8%D0%B2%D0%BE%D0%BD%D0%B8%D1%8F_%D1%81%D1%83%D0%B3%D1%8B%D1%88%D1%8B,"Ливония сугышы (рус. Ливонская война, алман. Livländischer Krieg) — зур хәрби конфликт. Егерме биш елга сузылган (1558—1583).


== Алшартлар ==
XV гасыр урталарында Ливония таркалган дәүләт берәмлеге була.


== Сәбәп ==
Тарихта Ливония сугышы башлануның турыдан-туры сәбәбе буенча төрле карашлар бар.


== Сугыш барышы ==
Сугыш башланганда Ливония ордены Рига архиепискобы һәм аның Сигизмунд II Август белән низагта җиңелү белән тагын да зәгыйфьләнә. Икенче яктан, Русия Казан һәм Әстерхан ханлыклары яулап алганнан соң, башкортлар, Зур Нугай Урдасы, казаклар һәм Кабардалар кушылганнан соң көч туплый башлаган.


== Сылтамалар ==
Послание Ивана Грозного вице-регенту Ливонии А. И. Полубенскому с обоснованием претензий на Пруссию и Прибалтику.
Послание Ивана Грозного королю Стефану Баторию 1581 года.
О Ливонской войне — сегодня. Интернет-журнал Гефтер (16.03.2016). Retrieved on 2016-06-04."
Сит бәрелеше,https://tt.wikipedia.org/wiki/%D0%A1%D0%B8%D1%82_%D0%B1%D3%99%D1%80%D0%B5%D0%BB%D0%B5%D1%88%D0%B5,"Сит бәрелеше яки Сить елгасында бәрелеш — 1238 елның 4 мартында  бер яктан Бурандай җитәкләгән татар-монгол гаскәре һәм  икенче яктан Владимир кенәзе Юрий Всеволод улы җитәкчелегендәге урыс гаскәре арасында хәлиткеч бәрелеш. Татар-монголларның көнбатыш яки кыпчак явының (1236—1242)  төп вакыйгаларының берсе.
Сит бәрелеше нәтиҗәсендә татар-монгол гаскәре  урыс гаскәрен тулысынча тар-мар итә, Владимир кенәзе һәлак була, Көньяк-Көнчыгыш Русия Татар-монгол империясенә кушыла.


== Тарих ==

1237 елның 16-21 декабрендә татар-монгол гаскәре Рәзән шәһәрен яулап ала, 1238 елның 1 гыйнварында урыс гаскәрен Коломна янында тар-мар итә.
Җиңгәннән соң татар-монгол гаскәре Владимир-Сүздәл кенәзлегенә керә, Владимир кенәзе Юрий башкалада гаиләсен калдырып, Сит янындагы урманга качып китә, һәм анда урыс гаскәрләрен җыя башлый.
Татар-монгол төп көчләре Твир, Торжок янына юнәлә, ә калган урта кул көчләрен Бурандай  Идел буе урыс шәһәрләренә таба алып китә.
Җыелган урыс гаскәрләре тиз татар һөҗүмен көтмичә ял итә, аракы эчкәли башлый. Бурандай җитәкчелегендәге татар-монгол корпусы Владимир шәһәрен алганнан соң, 3 атна дәвамында бик тиз Сит елгасына барып җитә. Хәлиткеч, көтелмәгән татар һөҗүме нәтиҗәсендә бөтен урыс гаскәре камалышка эләгә һәм тулысынча һәлак була диярлек, шул исәптән Владимир кенәзе, Ярыслау кенәзе үтерелә, соңрак Ростов кенәзе дә һәлак була.


== Нәтиҗәләр ==
Бурандайның хәлиткеч һөҗүме һәм җиңүе фактик рәвештә Русияне гаскәрсез калдыра диярлек. Бөтен көнчыгыш Русия Татар-монгол империясенә керә. Татар-монгол гаскәре ул заманда Русиянең төп шәһәре - Киевка һөҗүмгә әзерләнә башлый.


== Сылтамалар ==
Равил Фәхретдинов. ТАТАР ХАЛКЫ ҺӘМ ТАТАРСТАН ТАРИХЫ.
Сахаров Н.А. Битва на Сити в летописях, преданиях, литературе. Заметки на полях. — Издатель Александр Рутман, 2008.
Мыськов Е. П. Политическая история Золотой Орды (1236—1313 гг.). — Волгоград: Издательство Волгоградского государственного университета, 2003. — 178 с. — 250 экз. — ISBN 5-85534-807-5
Почекаев Р. Ю. Цари ордынские. Биографии ханов и правителей Золотой Орды. — СПб.: ЕВРАЗИЯ, 2010. — 408 с. — 1000 экз. — ISBN 978-5-91852-010-9
Селезнёв Ю. В. Элита Золотой Орды. — Казань: Издательство «Фэн» АН РТ, 2009. — 232 с.↑ төрки телле халык гаскәрдә күпчелек тәшкил итә, ул заманда көнчыгыштагы төрки халык татарлар дип атала, шуңа күрә татар-монгол термины кулланыла

↑ Русия - урыс халкының тарихи җире, бүгенге Рәсәйнең көнбатыш өлкәләре"
Совет-фин сугышы (1939-1940),https://tt.wikipedia.org/wiki/%D0%A1%D0%BE%D0%B2%D0%B5%D1%82-%D1%84%D0%B8%D0%BD_%D1%81%D1%83%D0%B3%D1%8B%D1%88%D1%8B_(1939-1940),"Совет-Фин сугышы - (фин. talvisota - кышкы сугыш) Совет Социалистик Республикалар Берлеге белән Финляндия арасында 1939-1940 елларда узган кораллы низаг. Сугыш Мәскәү солыхы (1940) белән тәмамланган. Бу солых буенча ССРБ составына Финляндия территориясенең 11% өлеше күчкән.
Чит гәлимнәр фикерләре буенча өченче совет-фин сугышы - Икенче бөтендөнья сугышы вакытында ССРБнең Финляндиягә һәҗүм итү, ләкин совет һәм урыс тарихында бу сугыш аерым күрсәтелә. Сугыш игълан итү сәбәпле ССРБ Милләтләр лигасыннан чыгарганнар.


== Моны да карагыз ==
Совет-фин сугышы (1941-1944)


== Искәрмәләр =="
Талас бәрелеше,https://tt.wikipedia.org/wiki/%D0%A2%D0%B0%D0%BB%D0%B0%D1%81_%D0%B1%D3%99%D1%80%D0%B5%D0%BB%D0%B5%D1%88%D0%B5,"Талас бәрелеше яки Атлах бәрелеше (кытайча 怛羅斯會戰, гарәпчә معركة نهر طلاس) — 751 елда Талас елгасында (бүгенге Казакъстанның Тараз шәһәре янында) Атлах шәһәре янында булган бер яктан Габбәс Хәлифәлеге һәм Төркеш каһанлыгы, икенче яктан Кытайның Таң династиясе гаскәре арасында Үзәк Азия өчен бәрелеш.


== Тарих ==
751 елга гарәп гаскәре Иран, Сүрия, Фәләстинне яулап ала, Көнбатыш Төрки Каһанлыгы һөҗүмгә каршылык күрсәткәнгә карамастан гарәпләр көнбатыш өлешен ала, Хәлифәлеккә кертелә һәм төбәктә Ислам тарала башлый.
749 елда Кытай гаскәр башлыгы Гао Сәнҗи Ташкәнт шәһәрен басып ала, төрки хаким Мохәдү не үтерә. Хәлифәнең җирле идарә вәкиле Әбү Мөслим Таразда гарәп гарнизонын сакласын өчен Кытай гаскәренә каршы Зияд ибн Салих җитәкчелегендәге Йәмән атлы гаскәрен җибәрә, аларга төрки гаскәр кушыла.
Бәрелештә һәр яктан 100 мең гаскәри катнашкан, 5 көн дәвамында сузылган. Бишенче көндә карлуклар көчләре кытай гаскәренең тылына һөҗүм итә һәм кытайлылар чигенергә мәҗбүр булалар.


== Әһәмият ==
Талас бәрелеше Кытайның Тан дәүләтенә көнбатышка алга китүне бирми, гарәп гаскәре дә зур зыян күрә, нәтиҗәдә Төркеш каһанлыгына һөҗүм туктый.
Талас бәрелешеннән соң Ән Лушән баш күтәрүе башлый һәм Кытай куәтен бик киметә, Тан нәселе чик буе гарнизоннарын көнчыгышка чакырырга мәҗбүр була.
Гарәпләр дә Талас үзәнендә кала алмаганнар һәм Шаш (Ташкәнт янында) төбәгенә чигенәләр.
Талас бәрелеше нәтиҗәсендә:

Гарәп гаскәренең көнчыгышка һөҗүме туктала
Ислам төрки халыклар арасында тарала башлый
Карлуклар бәйсез дәүләтен төзиләр
Кәгазь технологиясе әсирләр аша Көнбатышка килә
Уйгырлар Көнчыгыш Төркистанда үз дәүләтен торгыза
Кытайның Тан дәүләте  түбән төшә башлый һәм кытайлыларның көнбатышка таралышы 1000 елга диярлек туктатылган.


== Сылтамалар ==
Bartold, W [1928] (1992). (Western) Turkestan Down to the Mongol Invasion. New Delhi: Munshiram Manoharlal Publishers. ISBN 81-215-0544-3.
Beckwith, Christopher I. (2009): Empires of the Silk Road: A History of Central Eurasia from the Bronze Age to the Present. Princeton: *Princeton University Press. ISBN 978-0-691-13589-2.
Biran, Michal (October 2012). ""Kitan Migrations in Eurasia (10th–14th Centuries)"" (PDF). Journal of Central Eurasian Studies (Center for *Central Eurasian Studies) 3: 85–108. Retrieved 3 May 2014.
Bloodworth, Dennis; Bloodworth, Ching Ping (2004). The Chinese Machiavelli: 3000 years of Chinese statecraft. Transaction Publishers. ISBN 0-7658-0568-5. Retrieved 3 May 2014.
Bulliet, Richard; Crossley, Pamela; Headrick, Daniel; Hirsch, Steven; Johnson, Lyman (2010). The Earth and Its Peoples (5 ed.). Cengage Learning. ISBN 0538744383. Retrieved 3 May 2014."
Төньяк сугыш,https://tt.wikipedia.org/wiki/%D0%A2%D3%A9%D0%BD%D1%8C%D1%8F%D0%BA_%D1%81%D1%83%D0%B3%D1%8B%D1%88,"Төньяк сугыш шулай ук Унике еллык сугыш (1700-1721) Пётр I һәм аның союздашлары Саксония белән Даниянең Швециягә каршы сугышы. Бу Пётр I идарәсе вакытының  төп вакыйгасы булып тора. Сугышның максаты - Балтыйк диңгезенә чыгып тирә-юнгә Русиянең сугышчан-сәяси һәм икътисади экспансиясен тарату.
Пётр I һәм Русия өчен Төньяк сугыш авыр сынау булып торган. Башта, 1700 елны Нарва кырындагы сугышта җиңелеп, урыс армиясе гел чигенә. Карл XII белеп куйган гаскәр башлыгы һәм батыр гаскәр үзен яхшы яктан күрсәтә. Ләкин Карл Польша белән сугышка бүленеп, Русиягә җиңелүләреннән соң кире терелергә вакыт бирә. Шул елларның бер көнендә Пётр I югалтмады. Тупларны кыңгыраулардан агыза башладылар, һәм инде ел аша Русия үткәрә башлады кечкенә җинүләр, Нева елгасында кайсы бер кирмәннәр алынды.
Сугыш нәтиҗәсендә Русия Чуалыш вакытында югалткан Балтыйк буе җирләре өстендә хакимиятне кире кайтарган.


== Моны да карагыз ==
Фёдор Апраксин
Пётр Румянцев
Башкортларның хәрби хезмәте


== Әдәбият ==
Северная война // Энциклопедический словарь Брокгауза и Ефрона: В 86 томах (82 т. и 4 доп.). — СПб., 1890—1907.
Беспалов Александр Викторович. Северная война. Карл XII и шведская армия. Путь от Копенгагена до Переволочной. 1700-1709. — М.: Рейтар, 1998. — 48 с. — 1000 экз. — ISBN 5-8067-0002-X
Бобылёв В. С. Внешняя политика России эпохи Петра I. М., 1990.
Оборона Петербурга и Кроншлота в 1704—1705 гг. // Российская государственность: история и современность. — СПб., 2003. — С. 195—205.
Описание сражения, происходившего 8-го июня 1704 года, между русским и шведами под Нарвою // Походный журнал 1704 года, СПб., 1854. — С. 121—126.
Ростунов И. И., Авдеев В. А., Осипова М. Н., Соколов Ю. Ф. История Северной войны 1700—1721 гг. — Наука. — М., 1987. — 214 с. — 147 000 экз.
Северная война 1700—1721 гг.: Сборник документов. Т. 1 (1700—1709). —"
Фолкленд сугышы,https://tt.wikipedia.org/wiki/%D0%A4%D0%BE%D0%BB%D0%BA%D0%BB%D0%B5%D0%BD%D0%B4_%D1%81%D1%83%D0%B3%D1%8B%D1%88%D1%8B,"Фолкленд сугышы (ингл. Falklands War, исп. Guerra de las Malvinas, tat.lat. Folklend suğışı) — 1982 елда Бөекбритания һәм Аргентина арасында Фолкленд (Аргентинача Мальвин) утраулары өчен сугыш.
Рәсми рәвештә беркем сугышны игълан итмәгән. Ике якның карашы буенча сугыш хәрәкәте үз җиренең хокукларын торгызу өчен булган.
Сугыш хәрәкәтләре нәтиҗәсендә Бөекбритания җиңә һәм әлегә кадәр Фолкленд утраулары белән идарә итә.
Сугышны башлап җибәрүдә Маргарет Тэтчер зур роль уйный.


== Низаг тарихы ==
Фолкленд утрауларын башта инглиз диңгез сәяхәтчеләре 1690 елда ачалар, соңрак 1694 елда утрауларны француз диңгез сәяхәтчеләре ачалар һәм Мальвин утраулары дип исемлиләр (туган шәһәрләре Сан-Мало истәлегенә).
XIX гасырдан бәйсезлек алудан соң Аргентина Мальвин утрауларын үзенеке дип саный.
1833 елда Бөекбритания шушы утрауларны яңадан буйсындыра һәм Аргентина кешеләренең канәгатьсезлеген тудыра.
1981 елда Аргентина хакимлегенә генерал-лейтенант Леопольдо Гальтиери килә һәм ул тарихи гаделлекне торгызырга ниятли.


== Бәрелеш ==

1982 елның 2 апрелендә Аргентина десанты Фолкленд утрауларына төшә, кыска бәрелештән соң британ көчләре чигенә.
Британия премьер-министры Маргарет Тэтчер Фолкленд утраулары кире кайтару өчен зур хәрби-диңгез берләшмәсен җибәрә.
БМО Иминлек Шурасының 3 апрельдә тавыш бирүе нәтиҗәсе буенча: 10 тавыш — риза, 1 тавыш каршы (Панама), 4 дәүләт тавыш бирми кала (СССБны да кертеп) — Аргентина көчләрен утраулардан чыгарырга таләп итә.
12 апрельдә Бөекбритания Фолкленд утрауларын камавын игълан итә.
АКШ Британиягә булыша: Күккә ашу утравындагы үз һава хәрби үзәген инглиз очкычларына бирә.
Бомбалаудан соң һәм җирле хәрби хәрәкәтләр нәтиҗәсендә Аргентина көчләре 14 июньдә чигенергә дучар була.
Шулай итеп, Бөекбритания АКШ ярдәме белән ХХ гасырдагы колониаль сугышта җиңә. Шушы җиңү Маргарет Тэтчерга Инглиз Парламентына сайлауларында җиңәргә булыша.
1982 елның 12 октябрендә Лондон шәһәрендә Җиңү тантанасы уза.


== Сугыш нәтиҗәләре ==
Бөекбритания үзенең ерак колониясен саклый. Аргентинада Британиягә каршы зур нәфрәт хисләре туып кала.
Батырылган инглиз эсминец «Шеффилд»та атом-төш коралларының булуын  2003 елда ачыклана. Шулай итеп Атлантикага атом-төш һәләкәте әлегәчә яный.


== Моны да карагыз ==
Маргарет Тэтчер
Фолкленд утраулары


== Сылтамалар ==
Подборка статей о применении авиации в Фолклендской войне (рус.)
Англо-аргентинский военный конфликт (рус.)
Спутники и РЭБ в Фолклендской войне (рус.)
Потери Аргентины // «Красная Звезда», № 155 (17842) от 7 июля 1982. стр.3  (рус.)"
Чукчаларның Русия империясенә каршы көрәше,https://tt.wikipedia.org/wiki/%D0%A7%D1%83%D0%BA%D1%87%D0%B0%D0%BB%D0%B0%D1%80%D0%BD%D1%8B%D2%A3_%D0%A0%D1%83%D1%81%D0%B8%D1%8F_%D0%B8%D0%BC%D0%BF%D0%B5%D1%80%D0%B8%D1%8F%D1%81%D0%B5%D0%BD%D3%99_%D0%BA%D0%B0%D1%80%D1%88%D1%8B_%D0%BA%D3%A9%D1%80%D3%99%D1%88%D0%B5,"Чукчалар илен Русиягә буйсындыру яки Русия империясенә каршы көрәше - 17-20 гасырларда Русия империясе Чукотканы басып алу вакытында чукча халкының илбасарга каршылык күрсәтү тарихы. 


== Төньяк хуҗалары ==

Гасырлар буе чукча халкы Ауразия кыйтгасының төньягында беркемгә дә буйсынмыйча һәм тирә-яктагы башка халыклары үз ихтыяры кысаларында тотып гомер сөргән. Хәрби тәрбия аларда балачактан ук башланган: ир балалар гына түгел, хәтта кызларның да күбесе бер-берсенә җәядән ук һәм рәгәткедән таш атышып үскәннәр. Чукчалар янәшәдәге халыклар җиренә гел яу чабып һәм барымтага йөреп, аларның кешеләрен коллыкка төшереп һәм асраган боланнарын куып алып китеп торганнар. Хәтта бүген Беринг бугазы дип аталган су киртәсенең Америка ягында яшәгән эскимослар да, Русия империясеннән Кушма Штатлар кулына күчкәнче, чукча яуларыннан азат-имин була алмаган. Һәм биредә еш кына хатын-кыз заты да читтә калмаган. Нәтиҗәдә, ул заманнарда гомуми саны 10 мең кешедән дә артмаган халык, кирәк булган очракта, 3 мең кешелек яу гаскәре туплый алган.

Мондый оешканлык һәм сугышчан рух чукчаларда хәтта тәкәбберлеккә һәм башка халыкларга түбәнсетеп карауга да нигез салган. Бу халыкның фольклорында әле бүген дә “кешеләр” сүзе белән ике генә кавем атала — чукчалар үзләре һәм урыслар. Соңгылары да әле хәрби корал ягыннан өстенлекле булулары аркасында гына хөрмәт ителә: урысларның металлдан ясалган кылычлары ( чукчаларча — “үткен тимерләре”) һәм еракка ата торган мушкет-мылтыклары (“утлы уклары”) җирле халыкларда булмаган, алар бары тик гади ук-җәя һәм сөяк очлы сөнгеләр белән генә сугышканнар.
Чукчаларның урыс илбасарлары белән беренче бәрелеше 1642 елда саха-чукча җирләренең шартлы чиге булып саналган Алазөя елгасы (сахача — Алаһыай) янында була. Сахалар нигездә буйсындырылгач, бу якларга көнбатыштан атаман Иван Ерастов җитәкләгән казаклар килеп җитә. Кайбер чыгынакларда, урыслар бу халык белән 1638 елда ук, Колыма елгасы тамагына барып җиткәч танышкан булган, диелә. Әмма чукчалар турында беренче тәфсирле мәгълүмат сәяхәтче һәм тикшеренүче Михаил Стадухин кулы белән 1643-1646 елда язылган. Бу елларда ул һәм казак Дмитрий Зырян җитәкләгән төркем Түбән Колыма һәм Урта Колыма кышлакларына нигез салган һәм шунда яшәгән. Янәшәдәге юкагирларны буйсындыру һәм ясак түләргә мәҗбүр итү дә шул елларга карый.1649 елда атаман Семён Дежнёв Анадырь елгасы агып чыккан җирләрдә кышлак кора һәм өч ел дәвамында аны баструк итеп зурайта. Шулай итеп, илбасарлар бу төбәкнең төп хуҗалары булган чукчалар җиренә барып чыгалар.


== Баскынчылар һөҗүмнәре ==

XVIII гасырның башында чукчалар Ауразиянең төньяк-көнчыгышында илбасарлар буйсындыра алмаган бердәнбер халык булып кала. Патша хакимияте үз казакларына һәм гаскәриләренә кискен бурыч куя: “На оных немирных чюкч военною оружейною рукою наступить”.
1702 елның апрелендә Анадырь приказчигы һәм бояр улы Григорий Чернышевский, ясаклы юкагирларның чукча барымталарына зарлануын сәбәп итеп, үз карамагындагы кәсепчеләрдән һәм җирле халыклардан 134 кешелек отряд төзеп, чукчаларга каршы җибәрә. Аны Алексей Чудинов дигән казак җитәкли. Баскынчылар юлда очраган беренче чукча кышлагын юкка чыгаралар, бер дистә ир-атны үтереп, хатын-кызны һәм балаларны әсир итеп алалар. Патша архивларында тоткынлыкка эләккән чукчаларның бер-берсен һәм үз-үзен үтерүләре турында мәгълүмат бар: “...многие полонённые у них сами давились и друг друга кололи до смерти...”.
Исән калып, качып китә алган коралсыз чукчалар бу хакта башка урыннардагы кавемдәшләренә хәбәр итә. Шуннан соң 300 кеше урыс отрядына каршы сугышка чыга. Кискен бәрелештә һәр өч чукчаның икесе һәлак була. Ләкин икенче көнне үк чукчаларның зур отряды дошманны камап ала. Үз лагерена кереп качкан урысларны биш көн буе камалышта тоталар. Шуннан соң урыс отряды яңадан Анадырьга таю юлын таба.
1727 елда патша Сенаты империянең Якутскидагы казак гаскәре башлыгы Афанасий Шестаковның “фикер”ен раслый: “Иноземцев и которые народы сысканы и прилегли к Сибирской стороне, а не под чьею властию, тех под российское владение покорять и в ясачный платеж вводить”. Шулай да, патша хакимияте Себердәге гаскәр башлыкларын кисәтеп куя: “... уговаривать в подданство добровольно и ласкою”.
Чукча җирләренә 400 казактан торган һәм баштанаяк коралланган отряд җибәрәләр, аңа җирле саха һәм коряк сугышчыларын да өстиләр. Барлыгы бер меңгә якын кеше яу чаба. Чукчаларның ук-җәя һәм сөнгеләр белән генә сугышканын исәпкә алсаң, көчләр тигез булмый. Ләкин бу зур гаскәрне җитәкләү өчен, берьюлы ике кешене башлык итеп куялар: Шестаковның үзен һәм Тубыл драгун полкы капитаны Дмитрий Павлуцкийны. Аларның вазифалары һәм вәкаләтләре төгәл билгеләнмәгән була. Шул сәбәпле, ике тәкәббер башкисәр ызгышып-талашып китә, һәм отряд икегә бүленеп, һәркайсы мөстәкыйль хәрәкәт итә башлый.
Ике отряд та патша күрсәтмәләрен үтәми һәм җирле халыкны үгетләү белән шөгыльләнми, көч куллануны өстен күрә. Павлуцкий җитәкләгән отряд аеруча рәхимсез була. Бу хакта майор дәрәҗәсе алган илбасар болай мактанып язып калдырган: “Чукоч, не призывая в подданство, побил до смерти”. Аның йөзбашы Василий Шипицын 12 чукча аксакалын сөйләшүләр үткәрергә чакыра һәм шунда ук барысын да үтерә. Шулай итеп, урыс гаскәрләре җирле халыкның ышанычын тәмам югалта.
1730 елның мартында чукчалар Шестаков отрядын Егач елгасы янындагы бәрелештә тар-мар итәләр һәм башлыкны юк итәләр. 1744-1746 елларда Павлуцкий отряды белән өч бәрелеш була, чукчалар зур югалтуларга дучар булалар. Шуннан соң алар урысларга турыдан-туры һөҗүм итүдән баш тартып, партизаннар сугышын оештыралар. Шул ук вакытта патша багынлыгын кабул иткән юкагирлар һәм коряклар җирләренә барымталар да үткәрәләр. Ә башкисәр Павлуцкий чукча фольклорына “Якунин” исеме белән кереп кала. Бу сүзнең каян килеп чыкканы билгеле түгел.
Ниһаять, 1747 елда чукчаларның берләшкән отряды Анадырь кирмәнен яулап алуга ирешә. Майорны һәм тагын кырыктан артык казакны юк итәләр. Баскынчыларның утлы кораллары чукчалар кулына эләгә. Әйтергә кирәк, моңа кадәр тупларны, кылыч һәм мылтыкларны тотып та карамаган чукча кешеләре коралның яңа төрләрен бик тиз үзләштерәләр. Хәрби өстенлек җирле халык тарафына күчә.


== Әби патша “мәрхәмәте” ==

Чукча-урыс каршылыгы әле моннан соң да озак еллар буе дәвам итә. Ләкин илбасарларның тактикасы үзгәрә. Патша указларында болай диелә: “... внушить всему русскому населению Нижне-Колымской части, чтобы они отнюдь ничем не раздражали чукоч, под страхом, в противном случае, ответственности по суду военному...”.
1763 елда Анадырьга яңа комендант килә — полковник Фридрих (Фёдор) Плениснер. Биредәге хәлләр белән танышып чыккач, аек акыллы алман хәрбие “чукча партиясен” (җирле халыкны буйсындыру өчен сугыш хәрәкәтләрен) бөтенләй туктатырга тәкъдим итә. Ул чукчаларга каршы бер еллык сугыш чыгымнарының ихтимал булган ясактан 50 тапкыр артыграк булуын дәлил итеп куя. Моңа кадәр ни акча саный белмәгән, ни кеше гомерләрен кызганмаган патша хакимияте чит ил хәрбие белән килешә, Сенат карарында бу кампания турында “бесполезна и народу тягостна” диелә. Урыс сәүдәгәрләре дә чукчалардан көчләп ясак алуның файдасыз булуын һәм аларны алыш-бирештә алдауның күбрәк табыш бирүен аңлап ала. Бу вазгыять “Начальник Чукотки” исемле совет кинофильмында гротеск рәвешендә, әмма бик төгәл сурәтләнгән.
1765 елда патша гаскәрләре һәм күчереп утыртылган урыс кешеләре Анадырьдан чыгарыла. Шуннан соң чукчалар бу кирмәнне пыр туздыралар, биредә оялаган корякларны һәм юкагирларны да куып җибәрәләр. Чукча җирләре тулысынча азат ителә.
Шуңа да карамастан, Екатерина II 1778 елда чукчаларны... “үз багынлыгына кабул итә”. Моның өчен 10 яшендә үк урыслар кулына әсирлеккә төшкән һәм чукындырылган Себер дворяны Николай Дауркин һәм чукчаларның “баш тойоны” дип игълан ителгән Омулят Хергынтов белән махсус “килешү” төзелә. Чукчаларга, заманча әйтсәк, киң автономия “бүләк ителә”. Башка чукчалар Әби патшаның бу “мәрхәмәте” турында белми калалар, аларга бу хакта... 1920 елларда килгән большевиклар гына хәбәр җиткерә. Димәк, 150 елга соңарып! Моңа кадәр чукча халкы чынбарлыкта бәйсез тормышта яши. Әби патша билгеләгән һәм “ирекле рәвештә түләнергә тиешле” ясакны, әлбәттә, бер генә чукча да китереп тоттырмый.
Патшабикәнең бу ялганына ни сәбәп була соң? Эш шунда ки, чукча җирләренә инглиз һәм француз диңгезчеләре килеп җитә һәм җирле халык белән “мөгамәлә кыла” башлый. Екатерина II, империянең көнчыгыш чикләре иминлеген саклар һәм Аляскадан да колак какмас өчен, шундый “сәяси комбинация” үткәрергә мәҗбүр була.
Бер гасыр ярым дәвамында чукчаларга урыс баскынчылыгы турында бер генә афәт искә төшереп торган: илбасарлар алып килгән сифилис чире. Әлбәттә, чукча кызлары беркайчан да урысларга кияүгә чыкмаганнар, егетләре дә марҗаларны хатынлыкка алмаганнар. Бу венерик авыру чукчаларга юкагирлардан һәм коряклардан, әсир итеп алынган хатыннар аша күчкән. Әлеге чирне шулай ук чуваннар да йоктырган була. Чуваннар элек юкагирларның диңгез ярларында яшәгән кавеме булган, аннары алар чукчалашып беткәннәр. Аларда урыс-марҗа белән катнаш никахлар киң таралган булган. Хәзерге заманда чуваннар чукча телен дә онытканнар һәм тулысынча урыс теленә күчкәннәр."
Өхед сугышы,https://tt.wikipedia.org/wiki/%D3%A8%D1%85%D0%B5%D0%B4_%D1%81%D1%83%D0%B3%D1%8B%D1%88%D1%8B,"Өхед сугышы (гар.غزوة أحد, транслит. Ġazwat ʾUḥud) - Һиҗрәтнең өченче елының 3 нче шәүвәл аенда (625, 23 нче март) Мөхәммәт пәйгамбәр җитәкчелегендәге мөселманнар һәм Әбу Суфьян җитәкчелегендәге корәешләр арасында килеп чыккан сугыш. Өхед тавындагы сугыш корәешләнең Бәдер сугышында җиңелүләре өчен реванш булып тора.
Мөшрикләр 3 мең кешедән, шул ук сандагы дөядән һәм 200 аттан торган гаскәр җыялар. 700 сугышчының көбә киеме була. Байрак тотучы итеп Габдед-Дар нәселе сугышчыларын билгелиләр. Гаскәрләр юлга кузгала һәм Мәдинә тирәсенә җитә. Өхед һәм Гәйнәйн таулары янында лагир булып урнашалар. Бу вакыйга 16 нчы шәүвәлдә җомга көнне була.
Мөхәммәд әйгамбәр , корәешләрнең гаскәрләре якынлашуын белгәч, шәһәр тирәсенә күзәтчеләр урнаштыра, ә алар Гәйнәйн һәм Өхед таулары янына килеп туктагач, кешеләрне киңәшмәгә чакыра. Мөхәммәд пәйгамбәр шәһәр җирләреннән китмичә генә сакланырга кирәк дип уйлый, ләкин ул яшьләрнең сүзләре белән килешә һәм ачык җирдә сугышырга карар кыла.
Мөселманнар гаскәре өч төркемгә бүленә: мөһәҗирләр, гәусиләр һәм хәзрәҗиләр. Мөһәҗирләрнең байрагын Мусгәб ибне Гумәйр, гәусиләрнекен - Усәйд ибне Худәйр, ә гәусиләр әләмен - әл-Хәббәб ибнел-Мунзир тотып бара. Габдулла ибне Үбәйй 300 кешесе белән гаскәрләрне ташлап киткәч, мөселман сугышчыларының саны 700 кала.
Мөхәммәд пәйгамбәр Габдулла ибне Җубәйр әл-Әнсари җитәкчелегендә 50 укчыны Өхед тавы битенә урнаштыра. Аларга мөселман гаскәрләренең тылын сакларга һәм, сугышның ничек баруына карамастан, урыннарын ташламаска әмер бирелә.
Гаскәрләр очраша. Мөшрикләрнең байрак тотучысы Тальхә Әбу Тальхә, алга чыгып, мөселманнарны бергә-бер сугышуга яшә. Аңа каршы Зубәйр ибнел-Гәввам чыга һәм җиңүгә ирешә. Шунан соң кайнар сугыш тотына. Корәешләрнең атлы гаскәре белән җитәкчелек итүче Хәлид ибнел-Вәлид өч тапкыр мөселманнарның тылына чыгарга тели, ләкин Өхед тавы битендә урнашкан укчылар моңа юл куймыйлар.
Мөселманнар корәешләрнең әләм тотучыларына төп игътибарны юнәлтәләр: алардан 11 кеше үтерелә һәм байрак җиргә төшә. Шуннан соң мөшрикләрне бөтен яклап кысу башлана. Бигрәк тә Әбу Дуҗҗәнә һәм Хәмзә (радыйаллаһу ганһумә) аерылалар.
Корәеш гаскәрләре кача, ә мөселманнар аларны эзәрлекли башлый.
Бу вакытта, мөселманарның җиңүләрен күреп, укчыларның күбесе әмерне боза һәм Өхед тавы битеннән төшә башлый. Моның белән Хәлид ибнел-Вәлид файдалана һәм, калган 10 укчыны үтереп, мөселман гаскәрләренең тылына чыга, аларны әйләндереп ала башлый. Качучы мөшрикләр кире борылалар, ә мөселман гаскәрләре кача башлый.


== Чыганак ==
Урыс википедиясе
Ислам-инфо.ру сайты"
